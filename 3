3. Политическата система: структура, елементи и публична среда. Политическите институции. Политическите режими – типология и основни характеристики. Стабилност и промяна на политическата система. Политическите партии. Кливиджите и формирането на партийните структури.
Политическата система: структура, елементи и публична среда.
Политическа система представлява съвкупност от политическите институции, политическите участници - партии, политици, граждани, политическите норми и политическите отношения между управляващи и гражданско обшество и международните отношения. Политическата система и обществените процеси са взаимосвързани и в исторически план тези взаимоотношения варират. Политическата система доминира над обществото от една гледна точка, с от друга обществото се стреми да се еманципацира и да бъде независимо от политическата система чрез самостоятелност в организацията си и живота. В историята първата тенденция е по-честа, като теорията е, че политическата система е най-висша проява на рационалността на индивидите и  еманация на човешката мисъл, която моделира обществото с одобрение или критика от страна на гражданите. Обществените нагласи се преценяват от политическата система и се въплъщават в определени резултати. Единството в политическата система идва от организацията и ценностите на обществото. Политическата система има значение за конституиращия елемент на обществото. Политическата система се осъществява от политическа организация – държава, партии, организации и други. Връзките между институциите и политическите общности предсатвялват политическите отношения. Политическите и правни норми като конституции, законите, наредбите също са в основата на политическата система. Основна функция на политическата система е връзката с обществото, като определя посоката за развитие на обществото, цели, здачите за постигането им, има контрол над ресурсите, интегрира процесите в обществото и контролира ценностната система. Политическата система, чрез политическа социализация, комуникация и отчитането на обществените интереси излъчва законите и првилата и се извършва упавлението на обществото.
Политическите институции.
Политическата организация е в основата на политическия процес с институции, чрез които се упражнява държавната власт, както и институциите, чрез които може да се упражнява граждански контрол върху държавната власт. Институциите са солидни и издръжливи социални образувания или структури, които работят по задължителни или общоприети правила, чрез които се осъществява политическия процес. Те включват парламент, правителство и органи на съдебната власт. Така за политическата система държавата и властовите институции са основните елементи. Политическите институции могат да се определят като съвкупност от създали се в хода на историята се и трайно наложили се органи и институции, чрез които се осъществява публичната власт. Държавните институции са овластени, имат строго определени функции и правомощия и при преценка, че това е потребно за обществото , могат да прилагат държавна принуда. Сред политическите институцци влизат и синдикатите и други формирования, които са в интере на гражданите. Институциите посредници са най-разнообразна част от активността на гражданското общество (осъществяващи натиск спрямо дейността на държавните органи), но те по-скоро участват в покитическия процес, но го определят. За разлика от държавните институции.
Политическите режими – типология и основни характеристики.
Политическите режими са продукт от връзката между политическа система обществото. Те насочват политическата системаи изразяват посоката и функциите ѝ. Политическият режим произхожда от същността на политическата система като единна система и оказва решаващо влияние върху целия обществен живот. Той се основава на взаимодействието на структурните ѝ елементи. Според Робърт Дал основни движещи елементи на политическия режим са наличието на опозиция, политическа конкуренция и участие на гражданите. Политическите режими се установяват в основните типове на политическата система – авторитарно-тоталитарни или демократични. Харктеристиките, по които могат да се типологизират режимите са разделението или концентрацията на властта, отношенията между законодателната и изпълнителната власт, начинът за селекция на политическия управляващите и начините на легитимация на властта. Тоталитарният е най-радилакен – такъв режим в чист вид е  нацисткия режим в Германия под водачеството на Адолф Хитлер. Комбинация от тоталитарен и авторитарен са режимите в Португалия и Испания до 70те години на 20 век, както и на Мусолини в Италия и имперска Япония до края на ВСВ. Военните режим и тези на религиозна основа също влизат в тази група. Комунистическите режими също са тоталитарен тип, но в някои страни има по-меки форми, например след смъртта на Сталин в някои Източноевропейкси страни, но и крайни форми, както в Северна Корея. Най-ярките белези на тоталитарните режими са сливането на управялващата партия с държавата, култ към личността на управляващото лице, политическа диктатура и терор, идеологическа окупация и преследване на инакомислещи, както и ликвидиране на основните конституционни и граждански свободи и на демократичния плурализъм. В съвременната демокрация доминира свободата на личността и гражданското общество е основен източник на властта. Основни характеристики на демократичните режими са политическото равенство, отсъствието на тирания и делиберацията. Формите на управление в демократичните режими са конституционна монархия, параламентари и президентски републики. В Латинска Америка например има авторитарни демократични режими, в които се спазват основните демократични практики, но доминира една политическа партия за дълъг период от време и власттта е концентрирана в изпълнителните институции. Политическите режими могат да се изменят и да търпят промени под различни вътрешни външни фактори и така те да доведат до промяна на политическата система от авторитарна към демократична и обратно.
Стабилност и промяна на политическата система.
Промените в политиката винаги са били силно повлияни от промените в обществените отношения и в обществената практика. Тази закономерност е изразена особено силно през периоди на революционни промени в собствеността и във властта на дадена страна. Тази закономерност за политика и политическа дейност може да бъде илюстрирана и с промените в страните от централна и източна Европа, преминали от планова в пазарна икономика. Сменя се управлението на собствеността и заедно с него политическия живот. От тоталитарните политически режими се преминава към многопартийна политическа система на управление. Без преодоляване на политическите кризи в страните, които се намират в преход, много трудно може да се постигне стабилизиране на демократичните процеси в управлението. Трудно би се постигнало и истинско разделение на властите, както повеляват принципите на демокрацията.
Политическите партии.
Институциите, включително и партиите, играят определяща роля не само за разпространението на политически идеи, но и за мобилизирането на хората за тяхното практическо реализиране. Парламентарните институции предизвикват създаването на специални обединения за представителство на основните обществени интереси. Други фактори влияещи върху възникването на политическите партии са дълбоките социални разслоения и конфликти. Те пораждат необходимостта от политическо решение чрез дейността на политическите партии. Политическите партии са основният посредник между гражданското общество и държавните институции в модерните демокрации. Различията в политическите интереси са предпоставки за съществуването на различни партии и политически движения. Създаването и утвърждаването на политическите партии почти винаги става под влияние на дадена политическа идеология, която посочва предимствата на даден вид обществено устройство, както и на определена система за водене на политическата власт. Вече създадени, партиите постепенно се превръщат в основни субекти на политическата дейност. Обект на тяхната дейност са всички граждани, неангажирани в партийно-политическа дейност. Политическите партии се стремят към постоянно разширяване на своето влияние върху гражданите и с тяхното многообразие от функции са незаменим компонент на политическата система, който дава възможност на гражданското общество да изразява и в крайна сметка да провежда чрез държавните институции своите потребности, интереси и ценности. Чрез партиите се преодоляват конфликтите, търсят се пътища към решения и се създава ред за осъществяване на публичната политика от органите на централната и местната власт.
Кливиджите и формирането на партийните структури.
Вътрешнопартийната демокрация е важен аспект във формирането на партийните структури и се изразява преди всичко в правата и задълженията на членовете при определяне на партийната политика и избора на партийните ръководства. Има  и вътрешнопартийни течения и групички, които влияят върху партийната посока и програма. Участието в дейността на дадена партия налага определена готовност за подчиняване и съобразяване с колективните решения на ръководните органи. Кливиджът представлява структурен източник на дълбок конфликт на модерното общество. Кливиджите структурират политическия живот и разделят обществото, но те не противопоставят непременно отделни части на обществото, а са израз на различието и оформят идентичността на хората. Вътрешните борби дестабилизират партиите и така намалява влиянието им сред обществото. Ако партията е в управлението, тайа се дестабилизира и властта. При демократичната форма на управление политическите дейци и политическите партии получават правото да управляват чрез избори. Изборната победа гарантира правото за участие в управлението. Стремежът към овладяване на политическото пространство от повече партии е характерно явление за редица страни. Осъществяването на техните основни функции зависи от това доколко те адекватно и навременно се адаптират към предизвикателствата на времето. Последните десетилетия са период на дълбоки изменения на условията, при които функционира демокрацията, и това пряко засяга дейността на политическите партии в най - развитите демокрации. През информационната ера нараства и политическото влияние на средствата за масова информация: вестници, радио, телевизия, интернет. Партиите и особено управляващите активно се стремят да използват тези средства за постигането на определени цели и задачи. Средствата за информация дават възможност за постигане на по-голяма прозрачност по отношение на политическите партии, а от друга страна се увеличават на опитите за манипулиране на общественото мнение чрез използването на средствата за масова  информация. Тези промени принуждават партиите да положат усилия за разширяване на връзките с обществеността. Партийните елити се стремят да дават по-голяма публичност на своята дейност като управляващи или опозиция. 


