10. Либералните школи в международните отношения. Политическият идеализъм на Удроу Уилсън. Транснационалистката школа в международните отношения. Новата роля на международното право и на ООН в международните отношения.
Либералните школи в международните отношения.
Демократичната теория за мир е може би най-големият принос на либералните школи към теорията за международни отношения. Те твърдят, че е малко вероятно демократичните държави да воюват помежду си. Това е така, защото демократичните държави се характеризират с вътрешни ограничения върху властта и демокрациите са склонни да се възприемат взаимно като легитимни и незастрашаващи и следователно имат по-висок капацитет за сътрудничество помежду си, отколкото при недемократичните държави. Международната система след края на ВСВ е структурирана от либералния световен ред и по този начин международните институции, организации и норми са изградени на същите основи като вътрешните либерални виждания и норми, в основата им е идеята да се ограничи насилствената сила на държавите. Например международното право забранява агресивните войни и въпреки че няма международна полиция, която да прилага този закон, агресорът знае, че при нарушаване на този закон рискува да понесе сериозна международна реакция. Държавите поотделно или като част от колективен орган, като Обединените нации, могат да наложат икономически санкции или да се намесят военно срещу държавата, нарушаваща международното право. Освен това агресивната държава също рискува да пропусне ползите от мира, като печалбите от международната търговия, чуждестранната помощ и дипломатическото признание. Международна икономическа система също се базира на либералните идеи - разпространението на свободната търговия и капитализма чрез усилията на мощни либерални държави и международни организации създават отворена и базирана на пазара система. Тази ситуация е взаимно изгодна, тъй като високото ниво на търговия между държавите намалява конфликта и прави войната по-малко вероятна, тъй като войната би премахнала печалбите от търговията и така държавите с големи търговски връзки са стимулирани да поддържат мирни отношения. Либералните норми в международните отношения са международното сътрудничество, правата на човека, демокрацията и върховенството на закона и добавят допълнително ограничение за използването на сила. Основен аргумент на либерализма е, че концентрациите на необяснима сила на насилие са основната заплаха за индивидуалната свобода и трябва да бъдат ограничени и на международно ниво институциите и организациите ограничават властта на държавите, като насърчават сътрудничеството и налагат санкции на държави, които нарушават международните споразумения. 
Политическият идеализъм на Удроу Уилсън.
Удроу Уилсън е американски политик, професор и президент на САЩ в началото на 20 век. Политическият идеализъм на Удроу Уилсън слага началото в международната политика на много важно събитие - създаването на Обществото на народите. Това събитие се оформя от стремежа да се създаде свят на международно признати идеали, които да възпират идеите за започване на войни. Този идеализъм означава да бъдат издигнати етичните стандарти и моралните и духовни цели над моментните цели и материалните интереси. По думи на Уилсън високите морални ценности на идеализма са и водещите ценности и норми на САЩ, които ги разпространяват по света. Важен документ са 14те точки на Уилсън, които представляват 14 принципа, които САЩ предлага да се спазват от държавите, когато се сключват мирни договори и от които да се водят международните отношения като цяло. Участниците в системата на международните отношения да са равнопоставени, а основата да е на правото и морала, а не на силата и националните интереси. Основната точка е предложението за създаване на световна организация за опазването на мира и сигурността - Обществото на народите. Идеалистичната външна политика на Уилсън, известна и като уилсънианство, се обявява не само срещу европейския империализъм, но и срещу по-новата форма на икономическо господство, понякога описвана като неформален империализъм. 
Транснационалистката школа в международните отношения.
Концепцията на транснационалистките школи се отнася до нарастващата интеграция на процеси, които са транс-гранични и представляват отношения на индивиди, групи, фирми извън държавните граници. Tранснационализмът често се свързва с понятия като глобализация, миграция, космополитизъм, мултикултурализъм, диаспора и интернационализъм. Хората, институциите и държавите си влияят в ново глобално пространство, където културните и политически качества на националните общества се комбинират с пораждащи се многонационални активности. След края на ВСВ се забелязва нарастваща тенденция на засилено взаимодействие между страните от хора, които не представляват собствените си държави, като това се дължи на повишената лекота на комуникация, транспорт, финансови транзакции и пътувания през границите. Тези взаимодействия имат много ефекти и националните групи по интереси се присъединяват една към друга в транснационални структури, най-често транснационални организации. Тези транснационални организации имат сериозно въздействие върху вътрешната политика на държавите и понякога дори имат стопиращо въздействие вурху някои политики. Транснационалните организации или международните организации стават все по-автономни от държавите, които са ги създали и могат да се противопоставят на правителствената политика. Мултинационалните корпорации и дейностите по правата на човека са примери за дейности, които се възползват от увеличаващите се транснационалистки тенденции. Въпреки новите участници на международната сцена, държавите остават най-важните действащи лица в световните дела, но сега се сблъскват с ограничения в своите действия както от вътрешни, така и от външни източници.
Новата роля на международното право и на ООН в международните отношения.
Междудържавните отношения се уреждат от международни правила, базирани на принципи, норми и обичаи на неждународното право. Чрез правните принципи и норми се създават общоприети правила за поведение спрямо правните субекти, които имат възможност за действие при равни условия в международната система. След края на Студената война приоритетни стават универсалните принципи за международен мир и сигурност. Новата роля на международното право е правното уреждане на съвременните международни отношения, като основните принципи и норми са отразени преди всичко в устава на ООН и последващите го международни актове. Изрзявайки действителната международна справедливост и ред, международното право отчита националните интереси на държавите и народите. За да действат, нормите на международното право трябва и да са заложени до известна степен и във вътрешите законодателства на държавите. Според някои държави новата роля на международното право не съответстват съвсем на тяхната външна политика и понякога ги нарушават, но въпреки това международното право е основен фактор, който стабилизира световния ред и продължава да е главен регулатор на съвременната система на международните отношения. ООН е една от най-значимите универсални международни организации, учредена на основата на доброволното обединение на държави за поддържане на международния мир и сигурност и развитието на сътрудничеството между нациите. Една от заявките на ООН след учредяването на организацията е решимост да предотврати бедствията на войните. Ролята на ООН в международните отношения е да поддържа междуанродния мир и сигурност, да развива приятелски отношения между нациит, зачитайки правото за самоопределение на народите, да сътрудничи при решаване на социални, хуманитарни, културни и икономически международни проблеми, да насърчава развитието и спазването на паравата на човека и основните свободи и да съдейства за осъществяването на общи цели между участниците на международната сцена. Членовете на ООН се съгласяват с принципите на организацията за постигане на целите чрез суверенно равенство на държавите, добросъвестно изпълнение на поетите задъжения на членовете, уреждане на псорове с мирни средства, въздържане от заплахи и употреба на сила в международните отношения, оказване на помощ, но и неоказване на помощ на държави, против които ООН предприема наказателни действия и други.


