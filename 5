5. Политическите идеологии: поява и функции. Основни етапи в развитието на политическите идеологии. Консерватизъм, либерализъм и социализъм. Тоталитарните идеологии на ХХ век – комунизъм, националсоциализъм и фашизъм. Национализъм, фундаментализъм и популизъм в ХХI в.
Политическите идеологии: поява и функции.
Pолитическата идеология е определен набор от етични идеали, принципи, доктрини, митове или символи на социални движения, институции, класи или голяма група, които обясняват как трябва да работи обществото и предлагат някакъв политически и културен план за определен социален ред. Идеологията е съвкупност от политически идеи, теории и учения. Политическата идеология е идеологическото отражение в общественото съзнание, което се пречупва през призмата на определени групови интереси. Чрез идеологията обособените социални слоеве в обществото, се стремят да наложат своите интереси. Политически институции реализират определена политическа идеология. Създаването и налагането на политическите партии почти винаги се е постигало под влиянието на определена политическа идеология, изясняваща предимствата на определен тип обществено устройство и система за управление на политическата власт. В почти всички идеологии се правят опити чрез промени в системата за управление да се решат важни социални проблеми. В това отношение най-често се търси решение на такива проблеми като собствеността и нейната защита, преодоляване на безработицата, здравеопазването, грижата за подрастващото поколение, правата и свободите на гражданите, форма на управление на гражданите и др. Идеологиите могат да оказват  както позитивно, така и негативно влияние върху обществения прогрес и политическата дейност. Основните политически идеологии силно повлияни от градивните критерии на човешкия морал – хуманизъм, справедливост, доверие и разбирателство. Силно позитивно влияние върху обществения прогрес и политическата дейност е имал хуманизмът от епохата на Възраждането, като до сега са основни неговите идеи за защита правата на гражданите и за създаване на светска държава. В някои моменти позитивна роля е играл и национализма и някои религии, когато са се насочвали към консолидацията на определени народи, но други случаи религията и национализмът са били използвани активно за промяна на режимите на управление в отделни страни и за реализиране на експанзионистична политика, а дори и за религиозни войни. Политическата идеология обслужва политическата цел на определено съсловие, класа или обществена прослойка. В идеологията те търсят и ориентир и оправдание за всичко онова, което искат да постигнат, ръководени от своите по-общи интереси. В политическите идеологии се отразяват и определени национални интереси. Такъв характер има например стремежът за утвърждаване предимствата и ръководната роля на определени нации, стремежът към световно господство на определени държави и др. Във всяка политическа идеология се съдържат и определени научни знания - философски, социологически, правни, икономически, като веднъж възникнали и утвърдили се в политическата практика политическите идеологии започват да оказват влияние върху тях. Съответно идеологиите могат да стимулиращо влияние, когато се гарантира по-голяма лична свобода и се търсят възможности за постоянно усъвършенстване на обществените отношения и обществената практика или пък задържащо влияние при идеологии, в които се пледира ограничаване на свободата, расова и класова ненавист и при използване на средствата за насилие при реализиране на управленската дейност. Политиката се реализира при определени социални идеологии, и зависи от оформеното обществено отношение към политическите идеи и политическата практика.
Основни етапи в развитието на политическите идеологии.
През 18 век идеологията е разглеждана във Франция като либерална философия, която би защитавала индивидуалната свобода, собственост, свободни пазари и конституционните ограничения на държавната власт. Наполеон Бонапарт разглежда идеологията като вид злоупотреба, който той често използва срещу своите либерални врагове. По-късно Маркс повтаря наполеоновата мисъл за идеологиите.
Консерватизъм, либерализъм и социализъм.
Консерватизмът е свързан с отстояване на идеята за защита на ценностите и постиженията от миналото. Позициите на тази идеология отхвърлят резките, революционни промени в обществото и в политическата дейност. Консерватизмът се развива и утвърждава под силното влияние на религиите. Те се против намесата в естествения ход на нещата в природата и обществото. Приоритет също са традициите и културните ценности в бита. Консервативните идеи се срещат в политиката на много страни, където на власт са политически партии силно повлияни от определена религия.
Либерализмът е свързан със стремежа да се гарантира свободата на действие на всеки гражданин. Гарантирането на суверенитет на личността е идеологията на либерализма, развивана и утвърждавана от епохата на буржоазните революции, та до наши дни. През 19 век тази идеология отстоява главно икономическата свобода . През 20 век либерализмът обръща голямо внимание на политическата свобода. В края на 20 век, освен на политическата свобода, се обръща внимание и на необходимостта от социално насочена политика – гарантиране на пълноценен живот на всички граждани – един вид социален либерализъм.
Като политическа идеология социализма се противопоставя и отхвърля либерализма в икономиката. Според идеолозите на социализма либерализма в икономиката не гарантира еднакви условия за пълноценен социален живот на всички граждани. Раждането на социализма в Европа през 19 век предизвиква сериозни промени в политическия живот. Социалистите започват да оказват глибално влияние върху работническата класа и се обявяват за открита борба срещу буржоазията. Социализмът като идеология бива два типа. Революционен, който е характерен за марксистката философия, която предлага нищетата и мизерията в обществото да се премахнат само по пътя на еволюцията и демократичен, който отхвърля необходимостта от радикална промяна в обществото и социална справедливост и просперитет може да бъде постигнат в социално ориентирана държава.
В реалната политическа практика вече трудно може да се намери идеология в чист вид. Почти е невъзможен чист консерватизъм, например. Политиците трябва да се съобразяват с промените в практиката. С най-голяма популярност сред политическите идеи остават либералните и социалдемократическите възгледи. Показателно е, че в управлението на страните преобладават либерални, социалистически и социалдемократически партии. Успехите в управлението са свързани с това, че либералните партии приемат и реализират социалистически идеи при управлението на социалните процеси, а социалистическите съответно либерални. Социалистическите и социалдемократическите партии допускат по-голям либерализъм в икономиката и в политическия живот.
Тоталитарните идеологии на ХХ век – комунизъм, националсоциализъм и фашизъм.
При тоталитарните идеологии има сливане на държавата с единствената управляваща партия и присъствие в обществото на една главна идеология. Характеризират се с ликвидиране на основните конституционни и граждански свободи и на демократичния плурализъм. Често са налагани чрез терор, преследване на опозицията и подтискане на свободомислието. Толерират се дейности, които не са в интерес на обществото, потиска се и се налага контрол над бизнеса, работническите сдружения, църквите и другите политически партии. 
Комунизмът е политическа и икономическа идеология, която се позиционира в опозиция срещу либералната демокрация и капитализма, като вместо това се застъпва за безкласова система, в която средствата за производство са общи, а частната собственост не съществува или е силно ограничена. Комунистическата идеология е разработена от Карл Маркс и Фридрих Енгелс и е противоположна на капиталистическата, която разчита на демокрацията и производството на капитал, за да формира общество. Видни примери за комунизъм са Съветският съюз и Китай. Докато първият се срива през 1991 г., вторият преразглежда драстично икономическата си система и включва елементи на капитализъм. Първото изискване за изграждане на комунизъм след революцията през 1917 в Русия е конфискацията на собствеността на членовете на „експлоататорските“ класи и тяхното потискане, депортиране, затваряне и физическо унищожаване, често заедно с членовете на техните семейства. Шрез годините на комунистическо управление в СССР хора от различни етноси или неудобни за властта по някакъв начин са изпращани в концентрационни лагери. Милиони хора са жертва на това през 20 век. В политически аспект най-значителният недостатък на комунизма произтича от неговото премахване на свободния пазар. Законите на търсенето и предлагането не определят цените - правителството го прави. Плановиците губят ценната обратна връзка, която тези цени предоставят за това, което хората искат. Те не могат да получат актуална информация за нуждите на потребителите и в резултат на това често има излишък от едно и недостиг на друго.
През 1933 г. в Германия Хитлер идва на власт чрез демократични избори. Постепенно националсоциалистическата партия се разправя с комунистическата и социалдемократическата партии. Приема се закон за конфискация на цялото имущество на тези партии и биват забранени. Друг проблма на Хитлер са профсъюзите. В Германия има закон, че работа могат да започват само членове на синдикатите. Първо Хиплер прави свой синдикат - Комитет за действие и защита на немския труд, след това Райхстага приема закон за закриване на синдикатите. През същата 1933 се приема Закон за монопола на германската национал-социалистическа работническа партия. Постепенно всички партийни лидери заемат държавни постове, въвежда се партиен контрол върху държавните органи, прехвърлят се държавни функции върху органи на нацистката партия, а идеологията на партията се превръща в официална идеология на държавата, постепенно се установява монопол върху всички средства за масова информация, контрол върху образователната система. Унифицира се целия обществен живот. Нацистката партия е замислена така, че да управлява целия обществен живот със своята централизирана организационна система и личните интереси са подчинени на партийните, а партийната програма е превърната в догма. Населението е тотално организирано в казионни организации, като почти всички са военизирани Много е силен култът към водача Адолф Хитлер и неговия авторитарен начин на мислене. Типични за националсоциалистическата идеология са раситките идеи, които смятат останалите раси за нисши и възхваляват арийската раса като едиснтвена способна да ръководи световното развитие. Концентрационните лагери са нещо типично за националсоциалистическия режим – място на унищожаване на политическия противник и за физическото унищожаване на низшите раси и изпозлването на хората в теи трудови лагери като безплатна работна ръка. Пропагандата също е с много важно значение за партията - съобщават се само изгодните за режима новини, за неизгодните новини или се мълчи, или се представят по превратен начин, пропагандата върви преди информацията.
Фашизмът е набор от идеологии и практики, който се стреми да постави нацията, дефинирана в изключителни биологични, културни и исторически условия, над всички други източници на лоялност и да създаде мобилизирана национална общност. Първият фашистки лидер в Европа е Бенито Мусолини между 1919 и 1945 г. в Италия. Въпреки че фашистките партии и движения се различават значително една от друга, те имат много общи характеристики, включително екстремен милитаристки национализъм, презрение към изборната демокрация и политическия и културен либерализъм, вяра в естествената социална йерархия и управлението на елитите и желанието за създаване народна общност, в която индивидуалните интереси биха били подчинени на благото на нацията.
Национализъм, фундаментализъм и популизъм в ХХI в.
Характерно за новите крайно-десни партии от 21 век, наричани националистически, е тяхната голяма разнородност в политическо и идейно отношение. Някои от тях формално се дистанцират от фашизма и нацизма и участват в парламентарния живот на съответната държава. Националистическите партии обикновено се определят като крайно десни сили. В позициите им се наблюдават елементи както на дясната, така и на лявата идеология. Например те поддържат принципа на свободния пазар, но са против едрия капитал. Затова и електоратът им е както от средите на бизнесите, така и от средите на работниците. Позицията на крайно-десните партии в наши дни е насочена към установяване на авторитарен режим, защото за тях властта е приоритетна област. Интересите на нацията са над тези на индивида и потребностите на личността биха били задоволени само когато родината е преуспяла.

