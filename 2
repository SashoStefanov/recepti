2. Властта: дефиниции и характеристики в различните теоретични школи. Основи на властта. Измерения и легитимност  на властта. Власт, влияние и авторитет. Лидери и лидерски стилове. Елити и лидерство. Разделение на властите. Власт, лидерство и елити при преход към демокрация
Властта: дефиниции и характеристики в различните теоретични школи. 
Властта е способност за ефективно въздействие върху хората и нещата, която обхваща всичко от убеждението до принудата. Властта определя социалния ред в обществото, както и зависимостта на подвластните от властимащите, в зависимост от структурите на конкретната общност. Спрямо разбирането за характера на социалните отношения има различни теории за властта. Властта е белег на системата, а не отношение между индивиди и групи, според Толкът Парсънс и не всяко подчинение представлява упражняване на власт. Властта се проявява като способност да се осигури подчинение, възникнало от самата обществена система. Властта като средство и ценности е узаконена от съгласието на членовете на обществото да излъчат властващи. Друго теоретична дефиниция на властта е, че тя не е свойство на отделни личности, а принадлежи на обществото като цяло. Силата и грубото насилие е качество на изолирания индивид, а властта е свойство на общия живот на хората. Властта предполага съвместни действия, умереност и разговори. Съществува конфликтна теория на Милс, която е че властващите приемат все по-важни решения, които водят до все по-сериозни последици за и хората. Той визира САЩ в периода след ВСВ и смята, че икономическото състояние съсредоточава вслатта в ръцете на властващ елит, а не нравствени способности. Според него икономическата, политическата и военната власт са силно зависими една от друга, и властта се разпределя между индивидите от един елит. Теорията на Робърт Дал е, че власт е, когато индивид или група може да накара друг индивид или група да направят нещо, което иначе те не биха направили. Дал разграничава потенциална и актуална власт, притежаване и упражняване на власт и чие решение се приема или отхвърля. Чрез бихейвиоризма той обяснява плурализацията на елита и това че властта се разпределя между множество елити. Реформистката характеристика на властта е процес на вземане на решения, дело на социално взаимодействие. Властта и упражняването на власт са свързани със съществуването на конфликти, с противопоставянето на ценности и интереси във властови аспект. 
Основи на властта. 
Според Макс Вебер властта е възможността на дадено лице в определена социална връзка да успява да управлява тези отношния според своите желания. Функция на властта е да защитава обществото от собствените му слабости, да поддържа равновесие и уреждане на ситуации, които не противоречат на основните му принципи. Според Жорж Баландие властта е продукт на конкуренцията и борбата в обществото за налагане на собствените си интереси, като тя е въможност за контрол на конкуренцията. Политическата власт предизвиква спазване на правилата, които са нейна основа и ограничава последиците от съперничеството между индивидите и групите.
Измерения и легитимност  на властта. 
Властта поддържа състояние на просперитет и колективна сигурност, изисквайки съгласие и взаимност. Властта има качеството на необходимост, на която се подчиняват обществата. Почти всяко общество е свързано с други общества, с които е в добри, но често и в чужди и враждебни отношения или ги смята за опасни за своята сигурност и суверенитет. Така освен ролята за опазването на вътрешния ред, властта се засилва при предполагаема или реална външна заплаха. Властта е насочена едновременно навътре и навън. Властта се увеличава с нарастването на неравенствата. Власт без политика и обратното може да се каже, че не съществува. Хората имат заложена склонност за власт, но обкръжаващите ги условия предполагат те да се грижат за общото благо и за това играе роля политиката. Тя социализира хората, за да преодолеят властното в себе си. Решението на политиката изпитва силно влияние от промените от властта. Фокусът, в който се събират политиката и властта, партиите и идеологията, е държавата.
Власт, влияние и авторитет. Лидери и лидерски стилове. 
Властта и лидерството за дълбоко свързани. Лидерството е  упражняване на власт, създаването на авторитет и влияние над другите индивиди. Лидерството е свързано със зависимостите между личностната власт и между груповите отношения на доминиране и подчинение. Властта на лидера е широка и ясно изразена и е на източник и на субект на власт. В исторически и философски аспект лидерството е свързано с ролята на великата личност. В политологията лидерът е водач на политическата система и процеси и които могат да оправдят и изразят интересите на последователите си. Лидерството може да влияе положително, но може и да отразява негативните черти в личността на лидера и да влияе спрямо това. Най-важното за лидерството е да се намери баланс между управляващи и управлявани. Лидерските стилове биват формално и неформално лидерство, традиционно - лидерите действат само в рамките на закона, революционен стил на лидерите - искат непрекъсната промяна, харизматично – набляга се на чисто личностен характер и специфичните възможности на лидера. Най-често харизматичния стил се налага при кризисни ситуации. Има типология за лидерството като вид лудост, а лидерите се представят като фанатици.
Елити и лидерство. 
Елитът е управляваща прослойка, която може да е на база на умствените възможности или на имуществения признак. Социалното и политическо неравенство поражда управленския елит. Важна е връзката между елит, лидери и мнозинство. В много случаи елитът излъчва груповите и индивидуалните лидери, за това той се разглежда като лидерска каста, която има качества като гъвкавост, сила, твърдост и постоянство, понякога редуване на сила и измама, притежава политически функции, които й дават възможност да монополизира властта. Управляваните имат възможност да влияят на елита по законни и незаконни начини. Елитите съществуват защото е трудно само един лидер да се справи с управлението. Има нужда от подкрепата на организираното малцинство, каквото предсатвялват елитите.
Разделение на властите.
Разделението на властите се отнася до разделянето на държавното управление на клонове, всеки с отделни, независими правомощия и отговорности, така че правомощията на единия клон да не са в противоречие с тези на другите. Типичното разделение е на законодателна, изпълнителна и съдебна власт.
Власт, лидерство и елити при преход към демокрация.
Преходът към демокрация представлява подновяване на управленската класа чрез проникване в нея на елементи от долу. Това води до подновяване и смяна на елементите в управляващия елит. В някои случаи в името на политическата победа и непосредствената борба често се жертва демокрацията. Използват се термини като фронт, позиции, тактическо отстъпление.
