7. Политическата култура: основни типове. Политическата социализация. Политическото поведение: определение и типология. Изборното поведение. Избирателните системи. Българските избори.
Политическата култура: основни типове.
Политическа култура определя гражданското възпитание и култура на хората и формира умение за разумно осъзнаване и разбиране на личните и обществени интереси и отговорности, както и как да бъдат постигнати и защитени. Политическата култура дава възможност да се вземат правилни решения за задоволяване на обществените интереси, да се разпознават и отсяват важните факти от обществено-политическия живот, да се правят правилни изводи и анализи, да бъде получена представа за гражданските права и отговорности. Политическата култура създава чувство за национално достойнство и гражданско самосъзнание и дава на обществения живот енергия и поддържа интереса към дадена политическа идея, осигурява начин на политическите субекти да предричат зараждането на нови важни политически проблеми в обществото и да се взимат мерки срещу тях. От средата на 20 век и досега  за универсални политически и обществени ценности се възприемат солидарност, справедливост, мир, правни гаранции и др., но същетсуват и регионалните ценности като религионзи ценности или пък т. нар. балкански синдром, които оказват влияние вурху политическата култура. Като наука политическата култура се утвърждава в средата на 20 век, с видни изследователи Жан Пол Сартър, Хана Аренд, Морис Дюверже и други. Изграждането на политическата култура става постепенно чрез самообразование, политическо знание, политическо участие и вече за желаещите да използват политическата култура за промяна - политическото творчество. Типовете политическа култура могат да бъдат дефинирани в завивсимост от национални, религиозни и социални особености или да бъде разглеждана като регионална, в зависимост от региона или пък от народността на общството. Може да се типологизира и в зависиомост от степента на цивилизованост като активистка политическа култура - на доброволци за дадена политическа кауза или професионална – на ангажирани професионално с политика и управление. Като патриархална, където хората са свързани повече с рода и племето, отколкото с държавните институции. Основни типове политическа култура са поданическата при силна държава и централизиран тип политическа система и активистката в демократичното общество, където гражданите участват активно в политическия живот. Известна типологизация на политическата култура е спрямо традициите на обществото. Англосаксонски тип, характерен със стабилна и еднородна политическа култура като резултат от сходството между ценностните системи на всички граждани; Средиземноморски тип с изразена емоционалност и вътрешнонационална разпокъсаност между политическата култура на отделните слоеве; смесена политическа култура, където се редуват периоди на стабилност и нестабилност в държавата.
Политическата социализация.
Политическата социализация представялва създаването на политическо поведение и политическа ориентация от участниците в политическата система и има значение за оформянето на ценности и норми и натрупването на социален и политически опит, с които индивида осъзнава социалната общност към която принадлежи. Чрез политическата социализация хората се интегрират и усвояват политическата култура и започват да се проявяват като членове на обществото и граждани на държавата и придобиват политическа грамотност. Политически социализираният индивид се отличава със самостоятелност в своите политически възгледи и поведение. Това се натрупва с времето чрез асимилиране на обществено-политическите практики от предишните поколения и разбиране на съвременния опит, преобразяване на знанията за обществото, политиката и държавата в лични убеждения, защита на личните политически възгледи, постигане на нужни навици за обществено-политическа активност, превръщане на знанията и убежденията в практическо политическо действие в зоната на други сфери на обществените отношения. Индивидите се социализират политически в големи социални групи, но и в малки групи като семейство, приятели, колеги. Междуличностното общуване помага много за политическата социализация. В хода на такова общуване човек се подлага на внушение и влияние от страна на събеседника. Политическата социализация може да е спонтанно от следствие интересите на хората, потребностите илиценностните им ориентации. Човек може да навлезе в политиката и под натиска на сериозни проблеми, с които се сблъсква обществото.
Политическото поведение: определение и типология.
Политическото поведение е дейността на индивидуалния политически субект, включена в системата на политическата култура на индивидите и групите, които и придават общ смисъл и значение. Политическата психология изследва политическото поведение на индивида и групите при практическото прилагане на различни идеологии и при различни системи на управление. Например бихейвиористкият подход се използва в психологическите изследвания, които обръщат активно внимание на политическото поведение и на факторите, които го определят. Те се интересуват от стимулите за политическите действия и не събират информация за ролята на индивидуалното и груповото съзнание. Типовете политическо поведение са традиционен тип, който е следствие от политически идеи или специфики на дадена територия;  иновативен тип, който създава нови модели на политическо поведение или нови характеристики на вече съществуващи взаимоотношения; конструктивен тип на политическо поведение, което поддържа нормалното функциониране на политическата система; разрушителен тип на политическо поведение, което подкопава установения ред; индивидуално политическо поведение на един отделен човек или групово политическо поведение на спонтанно образували се групи от хора или организации; масово политическо поведение, което обхваща избори, референдуми, протести и др. Особено внимание се обръща на политическото поведение на масите, където независимо от усилията за развитие на индивидуалното и общественото политическо съзнание, за политическото поведение на гражданите играе голяма роля структурта и посоката на масовата психика.
Изборното поведение.
От степента на развитие и характеристиката на политическата култура, до голяма степен зависи какъв тип образни модели са склони да възприемат избирателите. В своето поведение избирателите често се водят от нетипични мотиви като симпатии и антипатии, доверие на тези, които се защитават от лидери на мнение на които се доверяват, прехвърляне на отрицателни отношения от дадена личност към партия и обратно. От страна на кандидатите пък се изисква да имат умения за работа в екип, изключителна дисциплина и да бъдат осигурени ресурси и време, тъй като същността на предизборната кампания е конкурентната борба за спечелване вота на избирателите и съответно властта.
Избирателните системи.
Под избирателна система се разбира системата за определяне на изборните резултати. Избирателните ситеми са съвкупност от правни и политически правила за подготовка и провеждане на избори за мандати, което води до резултати. Същността на всяка избирателна система опира до начина по който се разпределят гласовете, а това се осъществява от съвкупност от логически и математически правила, чрез която абсолютния брой действително подадени гласове за кандидати и политически партии се трансформира в определен брой мандати от състава на изборните държавни органи. Избирателните системи се класифицират в зависимост от принципа, който определя системата на изборните резултати и се разделят на мажоритарни, пропорционални и смесени. Морис Дюверже смята, че съществува връзка между обикновената мажоритарна система и двупартийната система, а пропорционалните системи развиват многопартийни политически системи. Мажоритарната ситема е по-старата система и е на принципа, че мнозинството взема решенията и налага волята си над малцинството. Самата мажоритарна система се дели на такава с относително мнозинство, наречена ощ Уестминстърска, където за избран се обявява онзи кандидат, който е получил най-много гласове и побеждава всеки един от противниците си поотделно, но не задължително да ги победи всички взети заедно  и мажоритарна избирателна система с абсолютно мнозинство, в която за спечелване на мандата са нужни гласовете от съответния избирателен район и кандидатът се състезава с всички останали кандидати едновременно и трябва да ги победи, за да спечели мандата и резултатът му трябва да е по-голям от броя на резултатите на опонентите му. При мажоритарните системи се стига до устойчиви парламентарни мнозинства, което дава възможност по-лесно да се формира изпълнителната власт и зад правителството да стои солидно мнозинство в парламента. Според Морис Дюверже мажоритарните системи осигуряват само частично представяне на мнозинството. В кампанията се записват отделни кандидати и гражданите гласуват за тях, но те се водят и от авторитета на кандидатите като се прави личностен избор. При пропорционална система мандатите се разпределят в зависимост от пропорциите между  получените гласове от партиите и броя на мандатите. Появата на тази система е свъразана със социалното разслояване. При тази ситема избирателните райони са многомандатни и следват административното-териториално деление. Честа практика е да се използват различни формални ограничения, като изборна бариера или квота. Въвеждат се различни процентови бариери за избирателни квоти или избори - мандатите се разпределят само между политически органи, които са преминали бариерите. Основна цел на бариерите е да се ограничи раздробеността на партйните органи и системата. Освен процентни бариери в някои страни се използва и изискването за получаване на основен мандат. Пропорционалната избирателна система се смята за по-представителна, защото са представени всички социални групи. Смесените избирателни системи могат да усложнят мажоритарните и пропорционалните системи и да се получи неприложим модел или прилагането му да е много трудно. В много случи се предпочитат по-простите смесвания на двете системи като например съставът на изборния държавен орган се разделя в различни съотношения на депутатите избирани мажоритарно и пропорционално. По-сложно става, когато резултатите се обвързват от мажоритарните елементи с пропорционалните елементи. Избирателите могат да гласуват мажоритарно за кандидат на една партия и за листата на друга партия, може да гласуват и за независим. 
Българските избори.
За избиране на колективни органи се използва пропорционална избирателна система, а за едноличните държавни органи са възприети класическите мажоритарни системи на абсолютното мнозинство. Съвременната българска избирателна система на парламентарни избори е пропорционалната и се гласува за партия, а не за отделен кандидат. Кандидатите са подредени от партиите в листи и в парламента влизат тези кандидати, които са на челни места, в зависимотс от процентите на получените гласове. Партиите подреждат списък с кандидати и така един вид определят кой персонално ще влезе в Парламента. Преференциалният вот дава възможност на избирателите, освен да изберат любимата партия, да пренаредят листата й с една или повече преференции. Преференцията е право да се посочи кой кандидат в партийния списък да стане първи вместо посоченият от ръководството. Той ще измести водачът, ако е събрал преференциите на тези, които са гласували за партията в съответния избирателен район. Изборите за президент и вицепрезидент се състоят едновременно по мажоритарна изборна система с регистрирани национални кандидатски листи на партии, коалиции и инициативни комитети. Законността на изборите за президент, вицепрезидент и народни представители може да се оспори пред Конституционния съд.


