14. Международните конфликти: Криза, конфликт, типология на конфликтите. Студената война – идеологическият конфликт и регионалните кризи. Доктрини и подходи за външна политика (САЩ - външната политика като геополитика. Доктрина “Брежнев” във външната политика на СССР). Близкоизточните конфликти – възникване, развитие, фактори. Управление на конфликти. Организации и подходи за регулиране на конфликти след Студената война.
Международните конфликти: Криза, конфликт, типология на конфликтите. 
В теорията на международните отношения понятието конфликт най-общо се разглежда като вид взаимодействие, при което едната страна се стреми да защитава своите интереси и с действията си пречи на интересите на другата страна да се осъществят. Конфликтът може да е породен от нужди, ценности и интереси и може да бъде вътрешен или външен - между двама или повече участника, но май-често се отнася до оспорване на власт или територия. Кризата е фаза от взаимодействия между две или повече суверенни държави в тежък конфликт, без действителната война, но включваща възприемането на опасно висока вероятност за война. При възникване на остри кризисни ситуации, се изисква бърза и обширна информация, но и незабавни и решителни действия. Националните цели, изразяващи се в запазване на териториалната цялост на страната, нейните ценности и просперитета на народа, пораждат очаквания, произтичащи от тях. На базата на тези очаквания се определят най-важните задачи, решавани при всеки конфликт. Изпълнението на очакванията засилва вътрешната подкрепа при реагирането на кризи, изгражда регионални възможности за справяне с кризи, спомага за получаването на съдействие от страни, извън региона при управлението на кризи. Типологията на конфликтите може да бъде твърде разнообразна. Те най-вече се определят от причините за конфликта, например материални интереси, защита на  територия или иредентизъм, достъп до ресурси, икономически конфликти или базирани на ценности и вярвания, а също така и класови според марксистката типология. Конфликтите могат да бъдат идеологически, национални, освободителни, религиозни или етнически. Някои конфликти могат да бъдат овладени без да има нужда от насилие, а други се развиват до високи нива на конфронтация и се стига до употребата на насилие. Според теорията на реализма причините за конфликти са в противоборството между националните държави,а  според осмислянто на конфликтите от либералната школа причините за конфликтите са в разделението бедни и богати държави, какато и разделението Север - Юг и липсата на досатъчно взаимопомощ.
Студената война – идеологическият конфликт и регионалните кризи. 
След Втората световна война напрежението между САЩ и Съветския съюз води до световна студена война. Студената война се простира от края на ВСВ до 1991 г. Това е момент от развитието на МО с фази на конфликт, съревнование и противопоставяне в политически, икономически и идеологически план най-вече между САЩ и СССР и техните съюзници, разделени на блокове в т. нар. блоково противопоставяне. Политическите и икономическите системи на капиталистически САЩ и комунистическия СССР са несъвместими. В една капиталистическа държава икономиката е до голяма степен свободна от държавен контрол, правителството е демократично избрано и се зачита свободата на словото. За разлика от това, комунистическата държава се администрира от управляващата партия с тотален контрол върху икономиката и обществото. И двете страни желаят страните да се приспособят към възприетите от тях идеологии за да реализират целите си. Доктрината Труман на президента Труман гласи, че ако комунизмът не може да бъде изкоренен, трябва да се предотврати неговото по-нататъшно разпространение и това сатва водещо в действията на САЩ и съюзните им държави през Студената война, което става и с предлагането на плана Маршал от страна на САЩ. Идеята се сътои в това, че ако една държава е просперираща и нейните хора са щастливи, тогава подкрепата за комунизма няма да съществува. В отговор на присъединяването на Западна Германия към НАТО, СССР инициира създаването на Варшавският договор. Сталин иска да се противопостави на това, което той смята за агресивен съюз. Освен идеологически различи и надпревара във въоръжаването, възникват и сериозни конфликти като в двете Германии и Корейската война, където капитализмът и комунизмът се срещат и остават източник на политическо и икономическо напрежение и до днес. Съществуват локални конфликти и кризи, но липса на пряк въоръжен сблъсък. Особено сериозна е Кубинска ракетна криза от 1957г. Фидел Кастро търси самостоятелност на Куба, но чрез осъществяването на тесни връзки със СССР. САЩ спира търговията с Куба, тъй като СССР разработва план за ракетни установки в Куба. САЩ няма как да допуснат толкова близо до територията си вражески оръжия и се подготвят за интервенция, но в крайна сметка през 1962 г. Хрушчов и Кенеди се договарят. 
Доктрини и подходи за външна политика (САЩ - външната политика като геополитика. Доктрина “Брежнев” във външната политика на СССР). 
САЩ разполагат с изключителна военна и технологична сила, но освен това и с огромни икономически възможности и традиции в защитата на човешките права. Географското положение на САЩ гарантира сигурността на страната в продължение на много години, и за разлика от други не са заобиколени от потенциални врагове. САЩ са изолирани и твърде далеч от потенциалните си заплахи. САЩ успява да влияе и убеждава социалните класи да приемат и възприемат техните ценности. Културното влияние в историята на МО е било от огромно значение и САЩ успява чрeз външната си политика да влияе и да формира останалия свят. Най-общо доктрината за външна политика на САЩ има четири основни външнополитически направления - защита на САЩ и американските граждани, развиване на демокрацията, правата на човека и други глобални интереси, насърчаване на международното разбиране на американските ценности и политики и безусловна подкрепа на американски дипломати, държавни служители и целия друг персонал в страната и чужбина, които превръщат тези цели в реалност. 
Доктрината Брежнев е външна политика, изложена от съветския лидер Леонид Брежнев през 1968 г., призоваваща Съветския съюз да се намесва, включително във военно отношение, в страни, където социалистическото управление е под заплаха. По-общо, че всички социалистически страни са длъжни да подкрепят и защитават социалистическите цели. Съвсем скоро след излагането на тази доктрина, съветските сили нахлуват в Чехословакия, затова се смята, че доктрината е до голяма степен отговор на Пражката пролет, период на либерализация в Чехословакия започнат от лидера на страната Александър Дубчек. След веонната интервенция на СССР и някои страни от Варшавския пакт, сред тях и България, бунтовете са потушени, а Дубчек е свален от власт. В доктрината се посочва, че докато социалистическите страни трябва да имат свободата да определят пътя си, решенията им не трябва да накърняват нито социализма в тяхната страна, нито основните интереси на други социалистически страни, а също така е отбелязана и особената заплаха от капитализъм, срещу която социалистичеките трябва да работят заедно. Доктрината Брежнев силно ограничава реформите в страните от съветския блок през следващите десетилетия. Тя е изпозлвана за оправдание на съветската инвазия в Афганистан, където съветите се опитват да подкрепят комунистическото правителство на страната в битката му с антикомунистически мюсюлмански партизани. Доктрина остава в сила до идването на власт на Михаил Горбачов.
Близкоизточните конфликти – възникване, развитие, фактори. 
Близкият изток заема уникално географско и стратегическо положение. Следователно не е случайно, че всяка велика сила в историята се е стремяла да прокарва своите интереси в региона. В допълнение към своята географска и стратегическа уникалност, Близкият изток е родното място и духовен център на трите най-важни монотеистични религии, а именно християнството, юдаизма и исляма, както и най-големият регион с резерв от нефт. Не на последно място, поради геополитическото си значение, всеки междудържавен и вътрешнодържавен конфликт в Близкия изток има потенциала не само да дестабилизира региона като цяло или да наруши регионалния баланс на силите, но и да повлияе на глобалната стабилност. Поради тези причини Близкият изток е с глвано значение за международните отношения от всякакво естетство - икономически, политически и културни. Близкият изток е област в света, където има много и сложни конфликти. Всеки ден в Близкия изток има въздушни удари и заплахи от война или нападения. Това също е област, в която регионалните сили се чувстват безнаказани да търгуват с оръжия и да изпращат своите армии през границите. Никъде другаде по света няма толкова много държави, които действат през националните граници или финансират и въоръжават бунтовници. Освен това гражданските войни в региона в Йемен, Либия и Сирия продължават. Съществуват и съперничества като Катар срещу Саудитска Арабия, които подхранват конфликти другаде. Регионът страда от предизвикателствата на ерата след Студената война и войната срещу тероризма. След арабската пролет някои регионалните държави стават силни военно, в други царят хаоса възхода на бунтовници и неуправляеми пространства, а след акто САЩ започват да се изтеглят от райони като Сирия или Афганистан други държави, като Иран, Турция, Русия и Китай се намесват. Това подхранва конфликтите, тъй като всяка страна търси по-голяма хегемония и иска да превземе размирните райони. Терористичните групи са добре въоръжени и това е регионът, в който те имат най-много финансиране, оръжия и държавна подкрепа. Близкият изток е най-разтърсеният от войната регион в света и воюването изглежда, че няма да приключи скоро.
Управление на конфликти. 
Най-важното при управлението на конфликтите е да се избегне насилието и същевременно да се отстранят източниците на възникналата конфликтна ситуация. На-вече чрез преговори страните трябва да се съгласят да решат конфликта с приемливо за тях решение. Това става с  примиряване и изглаждане на основополагащите разлики, които са били причина за конфликта. Посредничеството е една от първостепенните практики при разрешаване на конфликти , като то предсатвлява действие на трета страна с цел да се постигне компромисно уреждане на определен конфликт. За управлението на конфликти се използват множество механизми, насочени към регионална ориентация, към използването на колективния подход при решаването на конфликти и създаването на система за ранно предупреждение. Превантивната дипломация е важна в управлението на конфликти. За своевременното действие в отговор на потенциален или развиващ се конфликт е необходимо да има разработени варианти за потенциални действия, от които да се избере най-подходящият за създалата се обстановка, без да се налага допълнителна преработка. За да се улесни бързото вземане на решения, такива планове трябва са предварително разработени.
Организации и подходи за регулиране на конфликти след Студената война.
Организацията на обединените нации е световна институция, оторизирана да провежда глобалната политика за предотвратяване на кризи, а при необходимост и да санкционира употребата на военна сила за разрешаване на въоръжени конфликти, за установяване и поддържане на мира. Поради широкия спектър от задачи, наличието на значителен брой кризисни райони на света и поради липсата на собствени въоръжени сили, тя действа съвместно с другите организации за сигурност - НАТО, ЕС, ОССЕ и други. Важни елементи са сътрудничеството и съгласуването на общ подход и постепенно изграждане на организационна и техническа база за съвместни дейности по регулирането на конфликти след Студената война. Подходът на рганизациите цеки осигуряване на гъвкава система за реагиране на широк диапазон от кризи, включително при първостепенна конфронтация, водеща до враждебност при операции извън територията на организациите. 
