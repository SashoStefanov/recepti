12. Външнополитическото решение: същност и характерни особености. Проблемна ситуация, ситуационен анализ. Теории и модели за изработване на външнополитическо решение. Типология на външнополитическите решения. Външнополитическо прогтозиране.
Външнополитическото решение: същност и характерни особености.
Външнополитическото решение е предизвикано от информация за възможна или вече настъпила промяна в обстановката или за нужда от промяна в нея. Решенията в областта на външната политика са явления, които се осъществяват при взаимодействие на международните отношения и националните външнополитически системи. Длъжностните лица и агенции събират информация за дадена ситуация чрез различни канали, описват се възможните варианти за действие, провеждат се срещи, за да бъдат обсъдени въпросите, възможно е предварително срещане насаме извън тези срещи, за да се реши как да бъдат управлявани или насочени тези срещи. Външoполитическото решение се прави и прилага в международен и вътрешен политически контекст, който трябва да бъде осмислен от държавата, за да се определи най-добрият външнополитически вариант. Държавата определя кой интерес е засегнат. Освен това целите на външната политика могат да си противоречат, което налага държавата да ги приоритизира. Държавата определя какви политически възможности са възможни за постигане на целта или целите в политическитеобстоятелства. Това включва оценка на възможностите на държавата за прилагане на различни варианти и оценка на последиците от всеки вариант, както и преценяване на риска. Много външнополитически решения трябва да се вземат в относително кратък период от време, под стрес и неяснота или липса на информация. Официалното външнополитическо решение се взима в рамките на правителството. Решенията обикновено се вземат от изпълнителната власт. Общите правителствени действащи лица или институции, които взимат външнополитически решения, включват държавен или като министър-председател, кабинет или министър. След избирането на комбинация на външната политика и е взето официално решение, то бива прилагано. Външната политика се прилага най-често от специализирани външнополитически подразделения на държавната бюрокрация, като Министерство на външните работи или Държавен департамент. Други ведомства също могат да имат роля в прилагането на външната политика, като например отдели за търговия, отбрана или помощ.
Проблемна ситуация, ситуационен анализ. 
Проблемна ситуация представялва такава ситуация в международните отношения, при която са засегнати интересите на някой от участниците на международната сцена. В такъв случай външната политика действа чрез определен поведенчески стереотип и определено съзнателно действие или неутралитет. За изследвания и прогнозиране на определени специфични международни политически ситуации се използва ситуационният анализ. Той би могъл да повлияе върху вземането на външнополитическите решения или да запознае с резултатите тези, които взимат решенията, допринасяйки за по-доброто разбиране на ситуацията. За да се направят изводи, които са наистина полезни за взимащите решения, участниците в ситуационния анализа трябва да имат високо експертно ниво. За анализа са събиране на достатъчно информация, проверяване и подреждане на информацията и посочване на конкретни средства. Ситуационният анализ позволява съсредоточаване върху ключови аспекти на проблема, когато няма ясен представа или когато мненията на експертите варират в доста широки граници. Революцията в информационната и комуникационната сфера води до много възможности, които биха помогнали за анализ на различни ситуации с опита на попадали в такива ситуации хора, като към изготвяането на анализ може да се потърси мнението на специалисти от различни сфери – военни, бизнес, финанси, международно право, религия, човешки права, етнически въпроси и др. Също така, обаче, се увеличава броят на тези, които имат мнение, но сред тях все повече има лаици или манипулатори. Ситуационния анализ позволява и да бъдат тествани алтернативни варианти на международната система по отношение на тези конкретни ситуации, които са обект на дискусия.
Теории и модели за изработване на външнополитическо решение. 
Изработването на външнополитическо решение трябва да се основава на максимално пълна картина на процесите, протичащи в света. Теориите и моделите за въшншнополитическо решение са няколко. Един от тях е моделът на рационалния актьор, където целта е едно едиснтвено добро нещо, а държавата е представена като един образован и квалифициран участник, който оценява резултатите и изчислява ползата от всеки резултат и преценява всяка алтернатива, сравнява ги и избира алтернативата, която е максимално полезна за достигането на крайната и едиснтвена добра цел. Друг модел допълва няколко възможни положителни крайни цели, като те са несрваними и участникът трябва да вземе решенията така, че да успее да постигне всичките заложени цели, като липсва най-добрата възможна алтернатива. Моделът за бюрократичната политика, за разлика от предходните два модела за изработване на решения, където решението е еднолично, показва политическите процеси, протичащи в рамките на звеното за вземане на решения. Тук взимащите решения са различните институции, разполагащи с различни ресурси и отговорности, различни информационни източници и влияят различно върху  върху финалното решение. Моделът разиграва процес на формиране на коалиция и изграждането на някаква стратегия или тактика за договаряне. Теорията на перспективите предполага, че загубите и печалбите се оценяват по различен начин и по този начин хората вземат решения въз основа на възможната печалба вместо на предполагаемата загуба. Теорията за груповото мислене разглежда психологически феномен, който се появява в група от хора, в които желанието за хармония или съответствието в групата води до ирационални или нефункционални резултати от вземането на решения. 
Типология на външнополитическите решения. 
Типовете външнополитически решения зависят от това дали са свързани с решения на държавни органи като съюзи, партии или общности или са свързани с решения на недържавни субекти като неправителствени организации, дали решенията се взимат в мирно време или в кризисна обстановка. Решенията биват писмени и устни според формата. Типологията е и по времеви характер – решения в бъдещето, на момента при проблемна ситиация или решения от миналото или пък са краткосрочни и дългосрочни, в зависимост колко време ще отнемат. Стратегическите решения са свързани с главната цел и могат да се разпрострат във времето, изиксват работа на най-високо държавно равнище и могат да имат сериозни последици изискват стабилно разсикване, осмисляне на информация и проучване. Друг тип са решения на ниско равнище. Решенията могат да бъдат и рискови, няма достатъчно информация за тях или пък решения, за които изходите от обстановката са предвидими или е ясна цялата информация и резултатите са предварително известни.
Външнополитическо прогнозиране.
Външнополитическото прогнозиране е важен елемент от международните отношения. Способността да се предвиждат бъдещи събития е ключово предимство. Прогнозите могат да се различават в зависимост от методите и целта е намаляване на риска във външнополитическия процес. Някои прогнози са силно специфични за конкретния случай и предсказват резултатите за една конкретна проблемна област. Други модели имат глобален обхват и се стремят да оценят рисковете от някакво общо явление в по-широк кръг, но това зависи от регионите или от спецификата на участниците. Прогнозите се различават и по времеви диапазон, могат да бъдат краткосрочни - до няколко години или месеци, средносрочни - до 15 години и предполагат по-общо прогнозиране и дългосрочни - над 20 години, които предвижват предимно тенденции. Чисто моделираните прогнози се основават на опростени теоретични или математически. Външнополитическото прогнозране е сферата на работа на специализирани звена и служби на външнополитическата система, институти и научни организации.
