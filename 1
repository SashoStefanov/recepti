1.	Политика и политическа наука: Дефиниция на политиката. Критерии за политическото. Политическите функции. Политологията – социална и хуманитарна наука. Етапи в развитието на политическата мисъл. Политическа наука и политическа практика.
Политика и политическа наука: Дефиниция на политиката. Етапи в развитието на политическата мисъл.
Терминът „политика“ представлява система от теоретични възгледи и практически действия, продукт на общество и институциите, като целта е да се осигури хармония в отношенията между различните социални групи и удовлетворяването на интересите им. Възникването на политиката е свързано с развитието на цивилизацията. Политиката е свързана с реализиране на определени общи интереси в дадена човешка общност, било то в рамките на държавата или в някаква друга общност. Политиката е сфера на социални отношения, характеризираща се със специфични дейности, процедури и институции, чрез които множеството интереси в общвството, в степен на взаимодействие или конфликт, получават възможност да придобият характер на общовалидни и задължителни норми. Политиката е специфичен процес, който осигурява определен ред за преодоляването на конфликтите в него и да се предотврати разпадането му. Политиката може да се разгледа и като определен вид дейност на съответни институции, работещи в различни области, затова и в съвременния свят има различни политики – вътрешна, външна, военна, културна и др. С усъвършенстването на оръдията за производство и човешките възможности постепенно се появява общата територия, където главното е наличието на частната собственост и защитата на територията от чужди набези. Така се налага хората да гласуват доверие на някого, за да бъде опазена сигурността. Политиката се изпозлва да води към една осъзната и желана цел и която е подчинена на някаква предварително набелязана, водеща към целта стратегия и тактика. Политиката е и дейност, чрез която се придобива, запазва и се упражняване държавната власт. Първата и най-стара доктрина за политиката в европейската политическа традиция e древногръцката, която възприема политиката като „това, което се отнася до управлението на града-държава”. За древногръцките философи политикатае това, което се отнася до държавното устройство и реализирането на политическите идеи. В основата на политическия процес при полисната държава стоят гражданите, всеки от които има своите естествени права и интереси. Тяхното разрешаване тези граждани поверяват чрез избиране на свои управници, които управляват с механизмите на политиката. За гърците полическата мисъл е висша интелектуална дейност, призвана да осигури всеобщото благо на всеки човешки индивид в държавата. Друга доктрина от класическата епоха за политиката се оформя през епохата на Римската империя. В основата на политиката римляните поставят закона, наложен от гледна точка на интересите на държавата. За римляните политиката е прилагането и спазването законите в империята. По време на феодалната епоха на средновековието се развива следващата доктрина за същността на политиката. През тази епоха се извършва масова християнизация на обществото, от която последва християнската революция на духа. Късното християнство налага догми върху развитието на политическата мисъл. Тук идеите са, че Бог, а не човекът не е създател на политиката. Тя не не му е подвластна и не е елемент за осигуряването на неговото лично щастие и обществено добруване. Всъщност не е работа на обикновения човек да се занимава с политика. В общи линии, политиката е тайнство, в пълномощията само на Папата и Краля – те са избрани личности от Бога. След Великите Географски открития, през епохата на Ренесанса се заражда нова мощна обществена сила, която подлага на критика схоластичната доктрина за политиката. Един от главните идеолози на тази теория е Николо Макиавели. Завръща се рационалисткото разбиране на древните европейски мислители за политиката като умишлена и разумна система от човешки дейности. За Макиавели политиката трябва да носи успех на гражданите и политиците и да гарантира тяхния успех. За първи път казва, че политиката няма морал, а има интереси, но тези интереси не са лични, а в името на държавата. Продължилото по времето на Ренесенса отхвърляне на църковната догма на политиката по-късно Джон Лок подкрепя с твърдението, че божествен произход може да има само естествената свобода на хората, тяхната свободна воля. Всички хора според него имат правото на личен живот, на собственост и правото да се разпореждат с плодовете на своя труд. През Просвещението се развива теорията за несъстоятелността на идеята за божествения произход на властта и е реабилитирана теорията за върховенството на народа като суверен в политиката. Полага се основите за основен закон, наречен Конституция и политическата идея за гражданското общество като добре организирано общество на индивиди с права и задължения. Възниква теорията за правата на човека и доктрината за разделението на властите. През 19 век започва световната индустриална революция. Конфликта между труда и капитала е в основата на клсовата теория за политиката на Карл Маркс, според която политиката е „концентриран израз на икономиката”. Маркс за първи път акцентира върху това, че формирането на конкретните политически разбирания и политиката се базират предимно на икономическите интереси на хората. Маркс смята политиката за буржоазна, като създава условия за икономическо робство. За Маркс политиката  трябва да се изпозлва зза решаването на социални проблеми в класите. През 20 век проблемите на политиката се разглежда като плуралистично доктринално мислене. Макс Вебер определя политиката като „стремеж на човека към участие” в обществените дела. Политиката бива определяна и като основен инструмент за разрешаване на проблемите в отделните обществени групи. Робърт Дал определя полтиката като средство, с което да бъде постигнат компромис между обществените групи. 
Критерии за политическото.
Главните и непреходни политически идеи са били силно повлияни от основните критерии на човешкия морал – хуманизъм, справедливост, взаимно доверие и взаимопомощ. Политическите критерии могат да бъдат определени като стабилност на институциите, гарантиращи демокрация, върховенство на закона, зачитане на човешките права, гарантиране на свободата на словото и защита на малцинствата.

Политическите функции.
Политическите функции осигуряват вътрешното сътрудничество и защита на целостта на обществото пред лицето на външни заплахи и дават възможност конфликтите да бъдат регулирани и разрешавани. Сред политическите функции влизат и възможностите за вземане на решение и на управление на обществените дела. Едните се отнасят до политиката – конфронтация и урвановесяване на интересите, другите са свързани с управлението – създаване и прилагане на правилата.

Политологията – социална и хуманитарна наука.
Терминът политология идва от гръцки и означава наука за политиката, но и изучава властта и държавното управление. Нейният предмет включва теорията и практиката за устройството и управлението на човешкото общество. Политологията изследва живота на човешката общност, дълбоко разединена от противоречия от класов, социален и групов характер, както и връзките, които я поддържат. Политологията е проява на самосъзнание на обществото, социалната група, нацията, тя е процес на осъзнаване на общността в границите на социалната група, държавата, мецдународната общност. Политологията обхваща всички сфери на обществения живот. Те стават обект на политическия интерес исоциалните  проблеми стават политически, подлежат на политическо решение, защото стават проблеми на отношенията между социалните групи, проблеми на борбата между прогресивните тенденции и регресивните сили, проблеми на взаимовръзките между самите отрасли на материалния и духовния живот. Проблемите се решават в контекста на конкретната историческа обстановка и със силите на политическата общност в лицето на държавата и нейните институции. Следователно политологията е наука на една от главните сфери на обществения живот – сфера на самосъзнанието на общността.
Политическа наука и политическа практика. 
Политиката винаги е играла ролята на посредник между личността и средата. Освен от реалната социална практика, свързана с обединяване и консолидиране на усилията на повече хора, политическият процес се стимулира и развива и под силното влияние на политическите идеи и политическите идеологии. Чрез тях хората по-ясно виждат перспективите на своите усилия за утвърждаване на определен обусловен порядък и система на управление. В политическите идеи и политическите идеологии винаги се обобщава определен опит от реализирана управленческа дейност. Наред с това в тях ясно се откроява и стремежът на създателите им да защитят определени интереси на господстващи социални групи, прослойки или класи. В реалната политическа практика трябва да се взима под внимание и да се използват целенасочено резултатите и прогнозите от на общественото мнение. За политиците е много важно да знаят как се приемат техните инициативи и свързаните с тях политически действия.

