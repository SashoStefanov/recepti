13. Съвременната международна система: Трансформацията на международната система след 1989 г. Варианти за развитие на постбиполярния свят – еднополюсен, многополюсен. Характеристики на еднополюсната система: новата роля на САЩ. Новата международна роля на Европейския съюз, Русия, Китай.
Съвременната международна система: Трансформацията на международната система след 1989 г. 
В края на 80-те години на 20 век комунистическият свят се разпада и установената по време на Студената война международна система остава в историята. Много нации и народи от бившата комунистическа система започват да използват политиката, която демокрацията им предоставя, не само, за да отстояват интересите си, но и за да определят своята идентичност. Обществата, които са били обединени под идеология или исторически обстоятелства, но разделени по цивилизационен принцип се разпадат, както СССР и Югославия или трябва да преодолеят голямо вътрешно напрежение, като Босна и Украйна. Двете Германии, свързани с обща култура, се обединяват, след като са били разделени по идеологически причини. Националните държави си остват основни актьори на световната сцена. Поведението им се определя от стремежа към богатство и надмощие. След разпада на ССРР намалява идеологическото противопоставяне и заплахата от глобален ядрен конфликт, а САЩ остава като безспорен хегемон. Новият ред обаче създава и ниша за играчи, които досега са били на границата на оформянето на глобалната политика. Бразилия, Индия и Южна Африка изглеждат в периода след 1989 г. като най-изявени нововъзникващите регионални сили, а държавите в Източна Азия развиват икономическата си мощ и създават база за военно могъщество и политическо влияние. Международното право се зачита все повече при решаване на международните спорове и от по-голямо значение стават изградените международни структури, съюзи и организации. Извършва се процес на световна икономическа и военна интеграция. Демократичните и хуманни принципи като правата на човека, народния суверенитет, политическия плурализъм и законност стават все по-широко разпространени и са основа за вземане на външни и вътрешнополитически решения. В същото време големите интеграционни процеси, глобализацията, прехода от тоталитаризъм или авторитаризъм към демокрация, изострящата се конкуренция за достъп до ресурси задълбочават икономическите, социалните и културни различия. Националната сигурност на много от държавите е съобразена с нивото на гаранциите, които дават световната, евроатлантическата и европейската система за сигурност и стабилно развитие. Според съвременните разбирания на международните отмошения трябва да са защитени основните права и свободи на гражданите, държавните граници, териториалната цялост и независимостта на страната, когато не съществува опасност от въоръжено нападение, насилствена промяна на конституционния ред, политически диктат или икономическа принуда за държавата и е гарантирано демократичното функциониране на държавните и гражданските институции, в резултат на което обществото и нацията запазват и увеличават своето благосъстояние и се развиват. Към настоящия момент новите заплахи в систамата на международните отношения са масовите потоци от бежанци, незаконната търговия с оръжие и наркотици и най-вече тероризмът и организираната престъпност, които са се превърнали в първостепенна заплаха за политическата стабилност и националната сигурност. Извършените терористични атентати в множество държави досега, със воята жестокост, показват уязвимостта на демократичните общества и това, че националната сигурност на която и да е страна не може да бъде гарантирана напълно и със самостоятелни усилия. Основна цел на терористите е да ерозират политическите устои на държавите, където извършват своята престъпна дейност. Отслабването на държавните структури и формирането  на проблеми в управлението на страната са главни цели на терористите и това разкрива същността на явлението. Борбата срещу тероризма и религиозния фундаментализъм е един вид война от ново поколение, която е различна от войните в миналото и изисква сътрудничество между участниците на международната сцена.
Варианти за развитие на постбиполярния свят – еднополюсен, многополюсен. Характеристики на еднополюсната система: новата роля на САЩ. 
Постбинополярния свят настъпва след разпадането на СССР и края на блоковото противопоставяне на Студената война и САЩ остава световен хегемон, което предполага развитието на международната ситема като еднополюсен свят. В еднополюсната система силата на водещата държава не е балансирана и контролирана от останалите държави, това неравенство позволява на хегемона на международната система да влияе и да формира останалия свят. САЩ разполагат с изключителна военна и трхнологична сила и икономически възможности, водяещи са и с високия стандарт на живот и позиции в пазарната икономика с глобалните си корпорации, но и в защитата на човешките права. Географското положение на САЩ гарантира сигурността на страната в продължение на много години, докато други държави като Китай, Русия и европейските държави са сили, заобиколени от потенциални врагове. САЩ са изолирани и твърде далеч от потенциалните си заплахи. САЩ успява да влияе и убеждава социалните класи да приемат и възприемат тяхните ценности. Но и САЩ трябва да търси подкрепа и съюзи в различни предизвикателстрва като световния троризъм и религиозен фундаментализъм, насочен срещу западните ценности и тъй като многополюсната международна система предполага взаимодействие на различни организации - военни, политически, икономически, то това изглежда като най-възможният вариант за развитие на постбилярният свят. Но дали интересите да се предотварят икономическите загуби при евентуална война справянето с източниците на глобална съвремена заплаха каквито са тероризмът, организираната престъпност и екологичните заплахи ще поддържат многополюсния свят на взаимодействие, а не на конфронтация? Бъдещият многополюсен ред може би няма да се различава от другите многополюсни моменти в историята и ще доведе до по-голяма нестабилност и непредсказуемост, отколкото в еднополюсния свят. Наличието на ядрено оръжие представлява друг потенциален източник на нестабилност. По-малките световни сили и извъндържавни участници с ядрен потенциал могат да се превърнат в сериозна заплаха за глобалната сигурност. Те биха могли да предизвикат и засилят съперничеството между великите сили, което обикновено характеризира многополюсната сиетма и в крайна сметка да подкопае мира и стабилността на бъдещия свят.
Новата международна роля на Европейския съюз, Русия, Китай.
Европейският съюз играе важна роля в дипломацията, насърчаването на правата на човека, търговията, развитието и хуманитарната помощ и работата с международни организации и има нарастващо значение и амбиция да бъде всеобхватен и глобален международен актьор. Действията на Съюза на международната сцена се ръководят от принципите на създаването му, развитиет и разширяване. ЕС се стреми развитието на света да се води от демокрацията, върховенство на закона, правата на човека и основните свободи, зачитането на човешкото достойнство, принципите на равенство и солидарност и зачитане на принципите на Устава на ООН и международното право. ЕС е лидер на устойчиво развитие и моделана успешна интеграция, един от най-сериозните участници в световна търговия, доставя най-голяма помощ за развитие и дарява най-голямата хуманитарна помощ. Играе роля в сигурността като активен дипломатически актьор и гарант за мира и международната сигурност. Освен това ЕС играе роля  на привлекателен цивилизационен център, популяризирайки европейските културни ценности. Трансформацията на международните отношения в началото на 90те години приключва идеологическата конфронтация  и постепенно преодоляване от наследството на Студената война  и свързаните с нея предразсъдъци и стереотипи, укрепват Русия и нейната международна позиция. Това позволява разширено сътрудничество на световната сцена. Понижава се опасността от мащабна война, включително и ядрена. В началото на новата международна роля на Русия, тя наследява някои влияния от царистката и комунистчеката империя върху салвянски православни републики като Молдова и Беларус, както и върху Казахстан, където голяма част от населението е руско и Армения, над която Русия се поитва да изгради ролята на закрилник. Въпреки силната национална идентичност и позиция на независимост, Русия има и слаби отношения с Грузия и Украина. На Балканите Русия има тесни връзки със Сърбия, но предишни такива връзки, най-вече подхранвани от религиозния аспект на Православието, с България и донякъде с Румъния, бързо започват да намаляват заради цивилизационния избор на тези държави и присъединяването им към демократичното семейство на ЕС. Мюсюлманските републики от бившия СССР остават зависими от Русия икономически и в сферата на сигурността. Балтийските републики от доста рано категорично се отдръпват от руската сфера на влияние. Като цяло Русия, отхвърлила комунистическото минало и поела по демократичния път, официално и по документи приема и новата си роля на влияние  върху световните процеси с цел установяване на справедлив и демократичен световен ред, основаващ се на колективните решения на международните проблеми и на върховенството на международното право, предимно на Устава на ООН,  а така също и равноправно партньорство между държавите в централните и координиращи роли на ООН като ключова организация, регулираща международните отношения и притежаваща легитимност. Обаче в геополитическите амбиции на страната се наблюдава и изпозлването на инструменти като информационно манипулиране, операции и пропаганда и подривни дейности, дори убийства. Двете най-скорошни прояви на геополитическите амбиции на Москва в Близкия изток и Украйна са свидетелство за ефективното използване на тези инструменти от Кремъл. Руската външна политика след срива в отношенията със Запада през 2014 г. предполага, че Москва е готова да устои и да противодейства на икономическия натиск и международната политическа изолация в преследване на своите външнополитически цели.
Западните ценности на демокрацията и неолибералния капитализъм не се споделят изцяло от всички участници в развиващия се свят, сред които основно е Китай. В тази област Китай става все по-непримирим в своята съпротива срещу господството на Запада. Китай обаче видимо оценява и се възпозлва от принципите на капиталистическата практика, въпреки че все още не иска да бъде част от политическата система на много капиталистически общества. Китайската формула за водеща роля в международните отношения е поддържането на много успешен и впечатляващ икономически растеж. Масивното участие на китайската държава в Африка продължава да нараства, което би могло да доведе донапрежение между китайци и африканци. Освен в Африка Китай започва сериозно да навлиза икономически и в Европа, и в Русия. Мултинационалните китайски корпорации изкупуват европейски пристанища, а в Русия земи. Пазарът на стоки и технологии е силно повлиян от китайската продукция, като китайцит имат основна заслуга за икономическото развитие от 90-те години насам . В продължение на доста години ЕС и Китай споделят спазване на принципа на свободна търговия и инвестиционни отношения, които пораждат растеж на икономическото взаимодействие между тях, но напоследък Европейският съюз е все по-загрижен за евентуални китайски нарушения на свободните и справедливи търговски отношения.Ролята на Китай в международните отношения се увеличава и до ден днешен, заради числеността на населението, ролята му на втората, а може би най-голямата икономика в света, военните възможности, технологичния напредък, както и статута му на постоянен член на Съветът за сигурност на ООН.
