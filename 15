15. Международните съюзи и организации: подсистеми с целево предназначение (коалиции, блокове, организации, движения, асоциации). ООН – съвременни ангажименти и подходи. НАТО след Студената война – аргументи за запазване на Атлантическия съюз. География на новата политика на НАТО – Югоизточна Европа, Афганистан.
Международните съюзи и организации: подсистеми с целево предназначение (коалиции, блокове, организации, движения, асоциации). 
Международните организации предсатвялват съюз от държави, създадени чрез договор, обединяващи се на основата на общи цели и принципи. Разполагат с учредителен документ, общи органи, съвети и други юридически елементи, разполагат с правила и админситрация. Характерно за международните организации е, че имат наддържавано естество и изискват трансгранично сътрудничество. Могат да бъдат и недържавни – НПО. Има случаи, когато нова междунродна организация може да наследи стара такава, както например ООН наследява ОН. Международните организации могат да свикват конгреси, асамблеи, общи събрания, на които да се насочват функциите на Международната организация в политически и административен план, да се обсъжда програмата, да будат уредени финансови въпроси и други. Като цяло целите на международните организации и съюзи се градят върху идеите за мирни отношения, за спазване на международния суверенитет и интеграция в различни области на международните интереси, като икономически прсперитет – ЕС, който е от основно значение за развитието на европейските държави, спазване на правата на човека и други. По обхват на членството могат да бъдат универсални и открити за всички държави като ООН, по дейност – политически и военни като НАТО, финансови – МВФ, културни – ЮНЕСКО., със специфична компетенция – СЗО. Международните съюзи и организаци могат да бъдат разглеждани като подсистеми от групирани единици в международната система с акцент върху взаимодействието им и оформят и реформират международната система, очертават границите на това, което е легитимно и приемливо поведение или какъв шанс за успех има конкретно действие и определят държавното поведение на участниците в системата. Като подсистеми те могат да бъдат териториално съгласувани, като например регионални като АСЕАН и Организацията за африканско единство или икономичеки като, Организацията за икономическо сътрудничество и развитие и ОПЕК. Международните организации са значими и с висок приоритет и принос в съвременните условия на международните отношения, решаващи глобални, универсални и регионални проблеми.
ООН – съвременни ангажименти и подходи. 
Уставът на ООН е единственият международен акт, чиито принципи и норми са задължителни за всички държави. По този начин ООН играе изключителна роля при съвременното формиране на международната система за колективна безопасност. Ангажиментите на ООН включват поддържаен на мира и сигурността чрез колективни мерки, развиване на приятелски отношения между нациите, сътрудничество при решаване на проблеми от хуманитарен, икономически и културен характер, зачитане на самоопределението, основните права и свободи и правата на човека. Тези амбициозни ангажименти се постигат с посочените принципи в Устава на ООН. Подходите са да се оказва всестранна помощ на организацията в нейните акции и да не се оказва помощ на страни, към които ООН прилага наказателни действия. Друг подход е да уреждането на спорове да се извършва с мирни средства и да бъде предотвратена употребата на сила. Подход за по-широк обхват на дейстията и принципите на ООН е осигуряването на възможност страни, които не са членки на организацията да действат спрямо нейните принципи.
НАТО след Студената война – аргументи за запазване на Атлантическия съюз. 
По същество НАТО като организация е създадена като отбранителна коалиция, поддържаща военна готовност за предотвратяване на война, а политическата ѝ задача е да осигурява консултации по всички политически проблеми, засягащи страните-членки или съюза като цяло и да дава насоки на военните структури. Политиката на управление на кризи на Атлантическия съюз след края на Студената война се адаптира, за да отчете коренно различното естество на риска, на който е изложен. Тя се основава на три елемента – диалог, сътрудничество с други страни и поддържането на потенциала за колективна отбрана на НАТО. Целта на всеки от тези елементи е гаранцията, че кризи, засягащи сигурността, могат да бъдат предотвратени или решени по мирен път. След Студената война НАТО вече има разработена глобална мрежа от партньори по сигурността, която включва много държави от целия свят, както и международни организации, включително ООН, Европейския съюз, Организацията за Сигурност и сътрудничество в Европа (ОССЕ) и Африканския съюз. Именно тази мрежа е една от причните за нуждата от НАТО при възникването на нови глобални и трансгранични заплахи като тероризъм, пиратство, разпространение на оръжия за масово унищожение и кибервойни. Организацията е постигнала основната си цел - гарантиране на сигурността на членуващите държави чрез възпиране на агресия - като прилага политика, базирана на двойния принцип на отбрана и намаляване на международното напрежение.
География на новата политика на НАТО – Югоизточна Европа, Афганистан
В новата си политика НАТО участва в създаването на мрежа за сигурнос в Европа, в която самата организация, Организацията за сигурност и сътрудничество в Европа (ОССЕ), Европейският съюз, Западноевропейският съюз и Съветът на Европа се допълват. Политиката на НАТО е в подкрепа на реформите, предприети в държавите от Източна Европа за установяване на демократични системи на управление, основани на върховенството на закона и зачитането на правата на човека, както и свързаните с това усилия за създаване на съвременна конкурентна пазарна икономика. Върху основите на политическа и икономическа свобода на държавите в региона НАТО цели и сериозните икономически различия все повече да бъдат преодолявани. В съответствие с отбранителния характер на Алианса, НАТО продължава усилията за гаранция, че всички народи в Европа могат да живеят в мир и сигурност. Това се потвъждава от политиката за разширяване на НАТО и присъденяването на нови страни-членки от Централна и Източна Европа. Това са първо Полша, Унгария и Чехия, на фона на много дебати в рамките на организацията и руската опозиция, след това през 2004 година България, Естония, Латвия, Литва, Румъния, Словакия и Словения после Албания и Хърватия, а най-новите държави-членки са Черна гора и Северна Македония. Военниет учения в района включват уастие на арммите на тези държави. Политиката на Алианса често действа в подкрепа на международния мир и сигурност и така през 1995 г. НАТО помага да се прекрати войната в Босна и Херцеговина и да бъде изпълно мирното споразумение. През 1999 г. НАТО помага за спиране на масовите убийства и експулсиране в Косово, а войските на НАТО продължават да служат в Косово и до днешен под мандат на ООН. С упълномощение от ООН присъствието на НАТО помага да се гарантира, че Афганистан никога повече няма да се превърне в безопасно убежище за терористите.

