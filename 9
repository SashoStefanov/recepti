9. Политическият реализъм. Основни принципи, понятия, автори (Ханс Моргентау, Раймон Арон). Неореализмът от 1980-те години (Кенет Уолц). Студената война – теоретично осмисляне от неореализма. Националният интерес и силата в международните отношения. Понятието за справедливата война (Майкъл Уолъс). Хуманитарните интервенции след 1990 г. Националната сигурност. Съвременните разбирания за националната сигурност.
Политическият реализъм. Основни принципи, понятия, автори (Ханс Моргентау, Раймон Арон).
Идеите на политическия реализъм са, че водещите ценности в МО са силата, националната сигурност, оцеляването на държавата, балансът на силите, а конфликтът е естествено състояние в МО. Политическият реализъм определя, че международните конфликти се решават главно чрез сила, а субектите в МО трябва да взимат предвид силата, с която останалите играчи разполагат при определянето на своята политика. Считайки, че реалистичният анализ на външнополитическото поведение и на международните отношения не трябва да изхожда от абстрактни принципи, а от суровата действителност на международното общуване, множество изследователи през 20 век насочват вниманието си към  поведението на субектите на световната политика - външнополитическия интерес. През 30-те години широко разпространение получават идеите на теоретиците от школата на политическия реализъм. За неин основоположник се счита Ханс Моргентау, чиято терия определя международните отношения като политически отношения и изразява идеята за „интерес, дефиниран като мощ". Идеите на Xанс Моргентау са споделени от изследователите в САЩ и Западна Европа, заради обстановката, предизвикана от продължилата дълго студена война между Изтока и Запада, а и от събитията през ВСВ, като последователите на теорията се аргументират, че силата е била нужна, за да се отблъсне заплахата на хитлеризма и сталинизма, а през ядрената епоха взаимното силово сдържане позволява да се запази световния мир и да се избегне ядрена катастрофа. Главна цел е националното оцеляване в условията на враждебна среда. Раймон Арон активно критикува марксизма, твърд антикомунист и поддръжник на укрепването на НАТО. Той отрича каквато и да било историческа необходимост от сближаване на капитализма и социализма. Един е от основателите на теорията за единното индустриално общество, в която, за разлика от теорията за конвергенцията, се твърди, че социализмът ще бъде погълнат от капитализма, и концепцията за деидеологизация, в която науката действа като алтернатива към партийните идеологии, с цел изучаване на „това, което е в действителност“.
Неореализмът от 1980-те години (Кенет Уолц).
Теориите за баланса на силите придобиват известност отново по време на Студената война, като централен механизъм на неореализма на Кенет Уолц. Неореализмът на Кенет Уолц изразява концепциите за балансиране - повишаване на силата за противодействие на друга сила или съюзяване с една или друга страна. Силата е ключова, но не като цел, а като неизбежна част от международните отношения. Неореализмът поставя въпроса как да се помирят националните интереси на държавите като стремеж към повече власт и необходимостта от зачитането на легитимните интереси на останалите играчи в международната система. Във връзка с това неореалистите въвеждат понятия като рационален избор, очаквана полезност, и теории за пазарите и игрите. Кенет Уолц заявява, че краят на Студената война и състоянието на еднополюсна система е нестабилна конфигурация, която неизбежно ще се промени. Основното теоретично твърдение на неореализма е, че в международната политика войната е възможна по всяко време. Уолц разглежда международната система като анархична и макар държавите да съществуват като обособени единици, то разпределението на способностите им става на системно равнище, малките държави са незначителни, но въпреки това длъжни да осигурят сигурността си, а международното право и институции като проявления на желанията на великите сили. Структурата на международната система престава да се разглежда като даденост, която еднозначно определя поведението на актьорите, а по-скоро като резултат от взаимодействията между тях.
Студената война – теоретично осмисляне от неореализма.
Студената война се простира от края на ВСВ до 1991 г. Това е момент от развитието на МО с фази на конфликт, съревнование и противопоставяне в политически, икономически и идеологически план най-вече между САЩ и СССР и техните съюзници, разделени на блоково в т. нар. блоково противопоставяне. Доминира характеризирането на Студената война като двуполясна, базирана на неореалистичната идея за разпределение на властта, но въпреки това, въз основа на неореализма, СССР не би могъл да бъде суперсила веднага след ВСВ, защото неговият брутен вътрешен продукт е доста по-малък от този на САЩ. Неореализмът е сравнително ограничен в осмислянето на Студената война най-вече защото разглежда анархията като постоянен структурен дефект на МО, държавите като функционално подобни единици и имайки идентични интереси, основани само на степента на материалната им сила. Тези прични не разкриват по-голямото количество информация и възможности, които държавите реално имат благодарение на разузнаването си, вътрешните и междудържавни структури и така някои теоретични прогнози на неореализма за Студената война са неточни, като например двуполюсната сиетма, която всъщност може да завърши с промяна в държавната идентичност и нейните последващи вътрешни и междудържавни социални практики, както при СССР по времето на Горбачов и приключването на Студената война.
Националният интерес и силата в международните отношения.
Националният интерес предсатвялва обективни национални потребности като сигурност, развитие и благоденствие на нацията, които защитава на международната сцена чрез разумна и адекватна външна политика. Националните нтересите на държавите изискват главно защита на суверенитета и териториалната цялост на страната, постигане на политическа и финансова стабилност на икономическото и социалното развитие, строго спазване на правовия ред, равнопоставеност и взаимноизгодно международно сътрудничество. В международните отношения терминът сигурност е неразривно свързан с понятието за национален интерес. Държавите от международния порядък притежават свои национални интереси, които често противостоят на интересите на други държави. Националните интереси се характеризират с това, че са сравнително устойчиви и последователни, устояват на времето и на смяна на управляващи и други промени. Но в днешно време интересите трябва да се съобразяват и с глобалните еднакви ценности. Например икономическите проблеми в глобален аспект изискват работа на интересите в името на обща цел, която надскача националната цел. 
Понятието за справедливата война (Майкъл Уолъс).
Tеорията за справедливата война на Майкъл Уолцър набляга на важността на етиката във военно време, като същевременно избягва от пацифизма. Правото на употреба на сила не е достатъчно, а трябва да се спазва и международното хуманитарно право. Уолцър твърди, че суверенитета и териториалната цялост са даденост на правата на гражданите и държавата трябва да осигурява индивидуална сигурност и общото благо, създадено от нейните граждани в продължение на векове на взаимодействие и ако общото благо на гражданите се оценява от тях, тогава си струва да се води война за него. Преценките за война не трябва да бъдат единствено на политическите лидери, които често използват насилието като средство за постигане на собствените си стратегически цели, но, твърди Уолцър, обикновените хора, които страдат от последиците от войната, трябва да имат правото на морални преценки по отношние на войната. Тоест, въпросите за войната трябва да бъдат демократични дадености, а не привилегия на елитите. Справедливата война според Уолцър е преди всичко защита на границите, на вътрешна свързаност между субеките и да защити автентично самоопределяне.
Хуманитарните интервенции след 1990 г.
Хуманитарните интервенции са подтикнати от хуманитарни, а не от стратегиччески прични. Често срещано е определението на Адам Робъртс за хуманитарната интервенция като военна интервенция в друга държава без одобрението на нейните власти, с цел предпазване от големи страдания или смърт на нейното население. Международното хуманитарно право е система от договрни и обичайни международни правни норми, уреждащи отношенията между субектите на международните отношения при военен конфликт. Международното хуманитарно право приозвава държавите да съдействат чрез хуманитарни интервенции независимо дали са страни в ситуацията, с цел максимално хуманизиранe на въорежините сблъсъци с ограничване или забрана на воюващите при избора на средства и методи за военни действия, като например оръжие за масово унищожаване, защита на гражданското население в окупирана територия, защита на ранените, болните и бежанците, регламентиране на сатута на неутралните и неучастващи държави в конфликта и др. Хуманитарна интервенция най-често има при нарушаване на човешките права. Действията могат да бъдат предприети от държава, група държави или международна организация. Наблюдава се нарастване на хуманитарните намеси след 1990 г., което се дължи на краят на Студената война и падането на Съветския съюз, което води до повече съгласие относно възгледите на Съвета за сигурност на ООН по въпросите за хуманитарната намеса, по-широкото приемане на доктрините за човешките права, демократичната подкрепа за война може да се оправдае само на базата на морална кауза, увеличават се и гражданските войни, етническото съзнание след краха на комунизма и такива събития пораждат на места нуждата от хуманитарни интервенции. Важна класификация за хуманитарната интервенция е дали тя е изрично одобрена от Съвета за сигурност на ООН. Например интервенциите в Либерия, в Северен Ирак 1991-92 за защита на кюрдите иинтервенцията на НАТО в Косово през 1999 г. Интервенциите в Сомалия, Руанда и Босна през  1992 г. са примери за одобрени от Съвета за сигурност на ООН, с цел прекратяване на нарушаването на човешките права и елиминиране на заплахата за международния мир и сигурност.
Националната сигурност.
Националната сигурност е сигурността и защитата на национална държава, включително нейните граждани, икономика и институции, което се счита за задължение на правителството.

Първоначално замислена като защита срещу военна атака, националната сигурност сега широко се разбира, че включва и невоенни измерения, включително отбрана от тероризъм, минимизиране на престъпността, икономическа, енергийна, екологична, киберсигурност и т.н.. Често националната сигурност означава интервенция или агресия спрямо друга държава или за елиминиране на вътрешна заплаха. Националната сигурност и националният интерес са резултат от равновесието на интересите на различните групи сред нацията. Повечето държави имат въоръжени сили, защото запазването на сигурността е универсално задължение. Държавата се явява основен фактор и гарант на сигурността. Тя е единствения легитимен орган, който може да употребява сила. Системата на национална сигурност е организация със силни връзки, ефективна координация и управление, с голям капацитет и възможности, които много зависят дали страната е изолирана или е част от по-голяма система от държави, функционираща като Система за колективна сигурност. Оптимален вариант за националната сигурност е тя  да иманационален характер и да е интегрирана в система за колективна сигурност.
Съвременните разбирания за националната сигурност.
След разпада на ССРР в началото на 90-те намалява идеологическото противопоставяне и заплахата от глобален ядрен конфликт. Международното публично право се зачита все повече при решаване на международните спорове и от по-голямо значение стават изградените международни структури, съюзи и организаци. Извършва се процес на световна икономическа и военна интеграция. Демократичните и хуманни принципи като Правата на човека, народния суверенитет, политическия плурализъм и законност стават все по-широко разпространени и са основа за вземане на външно и вътрешно политически решения. В същото време големите интеграционни процеси, глобализацията, прехода от тоталитаризъм или авторитаризъм към демокрация, изострящата се конкуренция за достъп до ресурси задълбочават икономическите, социалните и културни различия. Националната сигурност на много от държавите е съобразена с нивото на гаранциите, които дават световната, евроатлантическата и европейската система за сигурност и стабилно развитие. Според съвременните разбирания за национална сигурност трябва да са защитени основните права и свободи на гражданите, границите, териториалната цялост и независимостта на страната, когато няма опасност от въоръжена атака, насилствена промяна на конституционния ред, политически диктат или икономическа принуда за държавата и е гарантирано демократичното развитие на държавните и гражданските институции, в резултат на което обществото и нацията запазват и увеличават своето благосъстояние и се развиват. Към настоящия момент новите заплахи за националната сигурност са масовите потоци от бежанци, незаконната търговия с оръжие и наркотици и най-вече тероризмът и организираната престъпност, които са се превърнали в първостепенна заплаха за политическата стабилност и националната сигурност. Извършените терористични атентати в множество държави досега, със воята жестокост, показват уязвимостта на демократичните общества и това, че националната сигурност на която и да е страна не може да бъде гарантирана напълно и със самостоятелни усилия. Основна цел на терористите е да ерозират политическите устои на държавите, където извършват своята престъпна дейност. Разклащане на държавните структури и създаването на проблеми в управлението на страната са основни цели на терористите и това разкрива същността на този феномен. В съвременните разбирания за национална сигурност борбата срещу тероризма е един вид война от ново поколение, която е различна от войните в миналото и изисква сътрудничество между участниците на международната сцена.

