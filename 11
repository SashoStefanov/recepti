11. Външната политика: основни понятия – субект и обект на външната политика. Национални интереси. Външнополитически цели, средства, приоритети и направления. Външнополитически курс и външнополитически процес: същност и основни характеристики.
Външната политика: основни понятия – субект и обект на външната политика.
Външната политика представлява целите и дейностите на държавата във връзка с взаимодействието ѝ с други държави, било то двустранно или многостранно. Връзките между отделните държави са на базата на международната сигурност и принципите на международните отношения. Външната политика на дадена държава може да бъде повлияна от вътрешни фактори, политики или поведение на други държави или планове за напредък в конкретни геополитически проекти, но основната цел е защитата на своите граждани, било то вътре в страната страната или в чужбина от международни заплахи и опасности. Друга цел е да допринесе за защитата на съюзниците на страната и поддържане на добри отношения с другите държави, спазване на международните договорености и поддържането на мир. Външната политика търси баланс между интересите на държавата и силата, която е необходима за реализиране на интересите, които са не само политически, но и икономически, културни, социални, правни и други. Чрез външната си политика държавите изразяват своите позиции по различни международни проблеми, базаирани на основните ценности на обществото и националните традиции, но под влияние на външните въздействия и изисквания на международната система. Субекти на външната политика са участниците в международните отношения, изрзяващи групови социални и политически интереси, но не индивидуални - политически формирования и групи и различни държавни и недържавни структури, държавите, партиите и неправителствените организации. Обект на външната политика са създадените от субектите отношения, резултати и възможности, които са продукт на тяхната активност, потребности и интереси. 
Национални интереси. 
Националният интерес предсатвялва обективни национални потребности като запазване, развитие и благоденствие на нацията, които защитава на международната сцена чрез разумна и адекватна външна политика. Националните нтересите на държавите изискват главно защита на суверенитета и териториалната цялост на страната, постигане на политическа и финансова стабилност на икономическото и социалното развитие, строго спазване на правовия ред, равнопоставеност и взаимноизгодно международно сътрудничество. В международните отношения терминът сигурност е неразривно свързан с понятието за национален интерес. Държавите от международния порядък притежават свои национални интереси, които често противостоят на интересите на други държави. Националните интереси се характеризират с това, че са сравнително устойчиви и последователни, устояват на времето и на смяна на управляващи и други промени. Но в днешно време интересите трябва да се съобразяват и с глобалните еднакви ценности. Например икономическите проблеми в глобален аспект изискват работа на интересите в името на обща цел, която надскача националната цел. 
Външнополитически цели, средства, приоритети и направления. Външнополитически курс и външнополитически процес: същност и основни характеристики.

Външнополитическите цели се реализират чрез дипломацията, като те трябва да са съобразени с определена стратегия за постигането им и използват различни средства спрямо процесите, развитието, тенденциите и закономерностите на международните отношения. Полагането и реализирането на външнополитически цели е изключително отговорен, сложен, а и дълъг процес, какъвто е и приоритизареното по значение или по време. Приоритетите на външната политика политиката на страната зависят от моментното състояние на обществото, икономиката и международната среда, в която се осъществява външната им политика. Приоритетите могат да имат и историческа и национална обосновка. Външнополитическите цели са националните амбиции, които биват икономически, военни или културни и външната политика се изпозлва именно, за да се гарантира, че тези цели са изпълнени. Най-често целите са стремеж към богатство, икономически растеж, търговия и власт, а това става чрез връзките с другите държави. Външнополитическите цели задоволяват вътрешните интереси и потребности но не всеки интерес предизвика поставянето на цел, като това е преценка на външнополитическите органи при външнополитическия процес, защото не се разполага с необходимите средства и възможности или интересът не е релевантен към момента, затова целите и приоритетите трябва да са съобразени с реалностите и затова има сигурно осъществими и възможно осъществими цели. За първите се разполага с всичко необходимо за осъществяването им и, че не би трябвало да има някакви пречки. Вторите са бъдещи състояния, които евентуална биха могли да бъдат постигнати, но при определени обстоятелства и не зависят от моментните възможности. Стратегическите цели се характеризират с това, че са сравнително устойчиви и последователни, устояват на времето и на смяна на управляващи и други промени. Целите могат да бъдат за изменение на съществуващо поло¬жение или за запазването му, като се  пречи на други субекти да го променят. За постигането на определена цел се изпозлва комбинация от различни средства. Средствата са твърде многообразни, но главните са търговията, дипломацията, различни санкции, военна сила за нападение или отбрана, разузнаването, външната помощ и позоваването на  международното право и закони. Изборът на точните цели, средствата за постигането им и вземането на външнополитически решения от релевантните органи предсатвялват  външнополитическия процес и се извършва от изпълнителната власт. Външнополитическият процес е процес на вземане на решения. Самият процес включва действията и контактите с другите участници на международната сцена. Външнополитическия процес включва поставяне на цели и приоритизареното им, разискване на варианти, оценка на последиците и максимизиране на ползите и трябва да изключва емоциите и емоционалното поведение. Външнополитическия курс се изпълнява от законодателната власт и представлява направлението на външната политика, към какви цели е насочена и как ще бъде постигната. Външнополитическият курс често е насочен към една дългосрочна, стратегическа, главна цел и по-стабилен и не се влияе много от динамиката на външнополитическия процес.

