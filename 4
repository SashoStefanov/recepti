4. Държавата: произход на държавата като политическо общество. Еволюция на понятието за държава. Характеристика и развитие на модерната държава. Основните функции на законодателната, изпълнителната и съдебната власт. Държавата и гражданското общество: понятие, характеристики и институции.
Държавата: произход на държавата като политическо общество. Еволюция на понятието за държава.
Държавата представляв политически и административен център, който управлва обществените явления и процеси. Първите държави се появяват в различни части на света между 4000 и 1500 г. пр. Хр.. Това са Шумер, Египет Индия, Китай, Мексико. Уседналите народи  се самоорганизират, за да произвеждат храни и да се отбраняват от външните заплахи, а обществата се интегрират на база на общи ритуали и религия. Следва осъзнаването на необходимостта от държава, която да организира живота на определена общност. Държавата възниква в точно определен момент от развитието на човешката цивилизация, когато е трябвало да се създаде по-надеждна организация за зачита на обществените интереси. Възникват античните държави на основата на полисни структури – градове-държави при смяната на родовата организация с политическа, в които се защитават главно общодържавните интереси - това са интереси, свързани с гарантиране на по-сигурен живот, по-добри взаимоотношения при производството на материални блага и тяхното използване. Не всички частни интереси са могли да станат обществени и държавни всички индивидуални интереси са задоволени. Даже държавата няма право да насилства върху своите граждани, но за това гражданите трябва да признаят, че техните интереси са подчинени на държавните интереси. Много велики мислители са живели и развивали политически идеи за държавата в гръцките полиси. Например Платон и най-важното му произведение е “Държавата”. За него държавата не е временна форма на организация на обществото. Държавата е устремена към идеала за живот на хора, които са способни да живеят в мир и със съвместни усилия да защитават справедливостта, духовността и нравствеността. В държавата има три съсловия – на управляващите, които са носители на разума и грижат за справедливостта, воините, които осигуряват защитата на държавата и производителите на стоки и услуги. Според Платон хората, които ги съчетват хармонично и притежават справедливост имат право да управляват държавата. В древен Рим държавата преминава през три етапа - царската форма на власт, републикански етап и императорски период. Според Цицерон причината за възникването на държавата е, че хората имат вродена потребност да живеят заедно и тя е дело на народа. Римската империя е политическа структура, основана на самоуправляващи се градове обединени в провинции, а властта е предосатвена на  императорски наместник, който придобива голяма власт и може да стане оперетендент за императорския пост.  Стигало  се е и до граждански войни в борбите за император. В сблъсъка на Римската империя с варварите през ІV-VІ век се ражда феодалната съсловна държава, където има йерархия на длъжностите (рицари, барони, графове, херцози), но отношение на сюзерен – васал, а постепенно титлата на краля става наследствена. Владетелят управлява държавата си като неин собственик и често неговата кончина означава и край на държавата му. Владетелят е носител на суверенитета и самостоятелно взема решения относно легитимните интереси на държавата и нейните действия. През Средновековието се създават големи, но слаби монархически държави, които се водят от доктрината за raison détat. Тази доктрина обосновава укрепването на мощта на държавата и териториална експанзия, като тези висши цели допускат  легитимното използване на неограничена сила. През цялото Средновековие в обществения живот доминира Църквата. Християнството разделя земната и духовната власт, като зачита автономията на светския владетел. 
Характеристика и развитие на модерната държава.
Елементите на модерната държава се зараждат през късното средновековие и придобиват относително завършен вид в началото на новото време. С появата на модерните централизирани държави - абсолютните монархии, политическата карта на Европа се стабилизира. Впоследствие властта от името на народа се превръща постепенно в алтернатива на властта на кралете. Модерната държава се обвързва с теорията и практиката на народния суверенитет. След края на Тридесетгодишната война се установява принципа на държавния суверенитет, който бива зачитан и от другите държави. Модерната държава налага монопол върху властта вътре в границите си, но приема съществуавеното на други власти в другите териториии се предпазва от конкуриращи държави. Така държавата се ориентира към възприемането на национален облик, който обозначава народа от името на който тя е призвана да управлява неговата територия. През епохата на абсолютизма се появяват наченките на бюрократичната структура на държавата, която засилва контрола върху обществото чрез определяне на неговите граници, събира информация и налага данъци. Създават се и въоръжени сили за външна и вътрешна употреба и така се установява монопол върху прилагането на принуда. Според Макс Вебер политическото господство през модерността функционира чрез бюрокрацията. Появата на модерната държавата по време на религионзите войни в Европа слага техния край и неутрализира досегашната теологическа доминация в политиката, която има правото да определя врага и да използва сила върху него. Новото политическо единство в държавата омиротворява различните религиозни фракции и обвързва единна религия със съответната държавна територия. Възникването на модерната държава представлява преход от плуралистична власт към единен център, който разполага с абослютна власт над общество от отделни индивиди. През този период публичната власт се свърза с предварително зададени ценности и цели. Във връзка владетел и бюрокрация дори владетеля се разглежда като първи служител на държавата, а зачитането на човешките права започва да се разглежда като политическо благоразумие от страна на владетеля. Така възникват овновните гаранации за права и свободи на индивидите, които държавата трябва да реализира в живота на обществото, възникват и нови ценности, които заедно  с щастието на индивидите се преплитат с величието на държавата. Вече светската държава гарантира  основните права и свободи на своите граждани. Завършен вид модерната държава придобива в началото на новото време, когато възникват модерни национални държави, като някои по еволюционен път, а други след революции. Важен елемент след буржоазните революции е разгръщането на съдебната власт, обхващането на почти цялата територия на живота на гражданското общество. Важна е появата на пазарната икономика, която се съчетава с със суверенната териториална власт. С разделението на труда и институционализирането на държавната власт вече модерната държава придобива относително завършен вид, който се характеризира със съвкупност от структури и функции  на общо управление, налагане на обща организация, водене на война и отбрана, налагане на общозадължителни правила и разпределяне на излишъците. Държавата е политическо състояние на обществото с определени отношения между властващи и подчинени, с наличие на устройство и организация на политическата власт, наличие на правосъдие и създаване на закони. Държавата се изменя под влияние на борещите се за власт вътре в държавата.
 Основните функции на законодателната, изпълнителната и съдебната власт.
Държавната власт включва институции, които да извършват нужните действия за съществуването и функционирането на държавата. Тези действия гарантират равновесие в държавно-политическия дневен ред и отговарят на принципа на разделение на властите на Монтескьо. Дейността, която създава законите, чрез които се определят правата и задълженията е законодателната власт. Чрез законите се изразява и постига единството и гарантирането на правата на отделните индивиди от народа и законодателната власт има правото на контрол върху другите власти. Основна функция на законодателната власт е изработването на конституция, която е основен писан закон. Конституцията е инструмент за контрол на държавната власт. Конституцията регулира упражняването на държавната власт и разпределението й между различните изпълнители, което цели предотвратяване на прекомерната концентрация на власт в един от тях. Така се залага механизъм, който осигурява съвкупното функциониране на отделните изпълнителу на властите и гарантира начин за блокиране между разделените власти. В конституцията са заложени и основните ценности - признаване правото на самоопределение на всеки индивид, признаване на правата и свободите на гражданите и тяхната закрила. Институцията, на която се възлага законодателната власт е парламентът. Функциите на изпълнителната власт са изпълнение на законите и управителни дела. Законите се създават, за да бъде управлявана чрез тях държавата, а управлението се извършва според законите и така законодателната и изпълнителката власт взаимно се допълват. Изпълнителната власт организира практически животът на гражданите и активността на институциите и развива производството, социалните грижи, здравеопазването, образованието и други. Съдебната власт регулира споровете и конфликтите между институциите и гражданите. Съдебната власт упражнява правораздавателни функции в името на суверенитета на държавата. Законите, гласувани от законодателната власт са задължителни за съдебната власт, а тя взаимодейства и с правоохранителните учреждения на изпълнителната власт. Конституционната уредба на съдебната власт включва съд, прокуратура и следствие, които защитават правата и законните интереси на гражданите, базирайки се на закона и явявайки се независима. Взаимното проникване между трите власти осигурява единството на държавната власт и на гражданите. 
Държавата и гражданското общество: понятие, характеристики и институции.
Гражданското общество е взаимодействие на отделните индивиди с цел на удоволетворяването на техните потребности и цели. С оглед на тези цели, идеални или материални, гражданското общество е и съвкупността от самите индивиди и техните доброволни сдружения, основани на взаимоизгодното сътрудничество помежду им. Гражданското общество е сфера на индивидуалната свобода и частната собственост, като частната собственост е предпоставка за индивидуална свобода. Върху основата на социалната структура на обществото се формират различни форми на представителство като различни движения, синдикални организации политическите партии, които са основна форма на представителство и посредничество между гражданското общество и държавата, която като система от политически институции разполага с апарат , чрез който управялва общите дела по отношение на гражданското общество. Държавните органи се намират в координация помежду си и действат в името на общи цели. Парламентът има предназначението да поддържа равновесиоето между гражданското общество и държавата. Така властта на държавата получава пълномощия от гражданите, представени чрез партиите и действа в името на тяхното благо и държавните институции могат да се намесват в живота на гражданското общество само в името на общото благо и с действия, разрешени от закона. 

