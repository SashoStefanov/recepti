8. Международните отношения: понятие, типология. Възникване и развитие на системата на международните отношения. Основните понятия на системния подход: структура, елементи, стабилност и равновесие. Цели и функции на системата. Международните системи в модерното време: същност, хронология и характеристики на системата "Метерних", системата на реалполитик, полюсната система.
Международните отношения: понятие, типология.
Международните отношения представляват взаимодействията, различните интереси и поведение на два или повече субекта, всеки от които сам определя поведението си. Международните отношния включват международните връзки и взаимоотношения, които се установяват между държавите, както и социалните, политическите и икономическите фактори. Международните отношения не са статични, те се променят и влияят, например хората излизат все по-често от рамките на страните, в които живеят и осъзнават своето бъдеще в рамките на международното сътрудничество или в конфронтацията между отделните страни. При глобализацията на обществените процеси животът на човека все повече и повече зависи от състоянието на международните отношения. Международните отношения се случват извън границите на триторията, компетенцията и юрисдикцията на различните държави и могат да засягат неопределен брой държави. Принципите на международните отношения отразяват интересите на международното общество и в основата им е една общочовешка ценностна система. Принципите на външната политика на всяка страна се формулират свободно от нея и тяхното следване се определя от вътрешнополитически дела. Разминаването между принципите на международните отношения и на външната политика на страните вреди както на етсествената работа на системата на международните отношения, така и на всяка страна, която е допуснала да има разминаване. Без спазването на принципите на международните отношения не би било възможно върху световната сцена да се установи справедлив и демократичен международен ред. Държавите са най-влиятелният субект на международните отношения. Разполагат с най-големи сили, с националните богатства и ресурси. Активността им засяга всички направления на международното общуване. Те са субекти на отношения с интереси към всички сфери - политика, икономика, търговия, култура, спорт и други. Типологията на международните отношения е спрямо основните школи, които се занимават научно с международните отношения. Идеалистичната школа от периода между двете световни войни и застъпва идеите, че водещото начало не трябва да са интересите на отделните участници в МО, а етиката и моралът в МО. Либерализмът в международните отношения е наследник на идеалистичната школа и описва МО ксто система, в която държавите си сътрудничат с цел поддържане на международния мир с оглед преследване на собственото си развитие. Школата на политическият реализъм се появява в края на 30-те години с основоположник американският учен Ханс Моргентау и идеите на тази школа са, че водещите ценности в МО са силата, националната сигурност, оцеляването на държавата, балансът на силите, а конфликтът е естествено състояние в МО. Политическите реалисти смятат, че международните конфликти могат са се решават основно чрез сила, а субектите в МО трябва да се съобразяват другите с каква сила разполагат при определянето на своята политика. Бихейвиористичната школа се появява в края на 50-те години и е един вид модернистично течение, чиито изследователи класифицират явленията, измерват ги и търсят някакви закономерности в развитието намеждународните отношения, служейки си с похвати и на други науки. Марксистката теза за МО е ,че има неравенство между държавите и, че едни държави се опитват да доминират над други държави. Тя определя социалните класи като буржоазия и пролетариат и този, който доминира икономически, той ще доминира и политически. Структурализмът в МО разглежда критиката като положителна форма, която създава условията за възможност за търсене на алтернативи. Съществува и направление, което възприема международните отношения като анархистични, като взаимодействие на независими участници, които се подчиняват на общи международни правила. Конструктивизмът се занимава с ролята на идеите при формирането на международната система и как международната структура определя интересите и идентичността на държавите и че международната система е изградена на базата на убедителни идеи, колективни ценности и култура. 
Възникване и развитие на системата на международните отношения.
Приема се, че съществува една глобална международна система, която се състои от всички съществуващи международни системи, техните субекти, отношенията между тях, правните системи и други. Съставни части на глобалната международна система, но самостоятелни, са универсалната международна система – системата на икономическите отношения, системата на екологичните отношения, ситемата за защита на правата на човека. Началото на системата на МО е времето, когато възникват националните суверенни държави през 16-17 век и съперничество между водещите държви в Европа по това време Испания, Франция и Великобритания. По-късно се намесва и Нидерландия и спорът е за морски контрол и правото на националните държави да преследва тнационалните си интереси и да ги защитават. През 18 век водещата идея в международните отношения е баланс на силите и навлиза понятието велики държави, които търсят съюзници, като коалициите са сравнително нетрайни, но се спазват някои норми като ненамеса във вътрешните работи на държавите и зачитане на суверенитета. През 19 век се приемат актове, които са приети на международни конгреси като този във Виена и които имат влияние за преминаването към универсално международно право в системата на международните отношения. През 19 век войната е законен способ за решаване на международни спорове, а колониализмът е важнен елемент от развитието на международните отношения. Отново доминиращи са националните интереси, а в 19 век се се появява концепцията Реалполитик, в чиато основа е Германия и канцлерът Бисмарк. През 20 век се налага Версайската система, която е съвкупност от мирни договори, сключени с победените държави след ПСВ и ситемата на международни отношения са на основата на заложеното в тези мирни договори , които имат контекст на наказателни и разделят страните на победители и победени, но липсват възможности забраните да бъдат стриктно спазвани. След края на ПСВ се създава Обществото на народите. Въпреки ужасите на ПСВ и усилията на международната общност, избухва ВСВ – най- кръвопролитната и разрушителна война в историята на човечеството. Преди и по време на ВСВ върху развитието на международната система оказват влияние хитлеристката коалиция, която цели да принизи ролята на международните отношения и международното право, а от друга страна антихитлеристката коалиция, която полага усилия към демократичното развитие на международната система и многостранното международно сътрудничество в рамките на международните организации, чрез проведените в Техеран, Ялта и Потсдам конференции, както и конференцията в Сан Франциско и приемането на Уставът на ООН, гарантиращ международните мир, сигурност и сътрудничество. Отпечатък в развитието на международната система до края на 80те и начлото на 90те години на 20 век оказва противопставянето между държавите от източни тоталитаерн блок и свободните демократични западни държави, по известно като „студена война“. Има периоди, когато тя се изостря до краен предел, има моменти на затопляне на отношенията между двата блока – т.нар. „разведряване”. Конфронтацията се изостря до краен предел при Карибската криза. След този период на студена война и падането на комунситическите режими в държавите, системата става мултиполюсна, но основна роля в МО играят САЩ, които единствени имат средствата да водят глобална политика и да определят развитието на МО, затова може да се каже, че се е наложила йерархичната световна система, в която се е установила доминиращата роля на една световна сила, която стои на върха на пирамидата. След тях са най-верните ѝ привърженици. Под тях са непротиворечащите участници, а след тях са тези които не са съгласни, но не могат или не смеят да се противопоставят, а в основата на пирамидата са страните, коити са вражески настроени към стоящите на върха. Системата се преориентира от сътрудничество за опазване на мира и недопускане на трета световна война, към икономически сътрудничество, а и на сътрудничество във всички области, подбно на струдничетсвото в ЕС. 
Основните понятия на системния подход: структура, елементи, стабилност и равновесие.
Системният подход се стреми да анализира международните отношения като система от взаимодействия, които са взаимозависими и взаимосвързани. Той изучава международните отношения като система на поведение на международните участници. Подходите на всички системи използват участници, структури, процеси и среда като основни елементи на системата. Тези елементи се считат за основни фактори, по отношение на които се обясняват всички съществени явления. Системният подход е полезен подход към изучаването на международната политика. Може да се използва за цялостен поглед върху отношенията между нациите. Може да се използва както за големи, така и за малки изследвания на регионални подсистеми, които са част от международната система. Концепцията за система може да се използва за постигане на целта за изграждане на теория в международната политика и да се подобри способността да, обяснява, предсказва и дори контролира същността и хода на международната политика. Системният подход на Мортън Каплън популяризира функциите и ролята на системния подход.
Цели и функции на системата.
Всяка международна система се състои отсубекти, отношенията между тях и правна система за регулиране на отношенията. В зависимост от системата на международни отношения субектите могат да бъдат държавите, международни организации, юридически и физически лица и др. Системата на международните отношения е съставена от принципи и норми и цели уреждане на  отношенията в междудържавната система. Международната система се гради главно върху общопризнати принципи на международното право и имат общозадължителен характер за всички субекти на тази система. В съответствие с универсалните принципи и норми се разработват и приемат, които уреждат многостранните и двустранни международни отношения. Освен това в системата съществуват и социални норми, като нормите на междудържавния морал, международния обичай, международната вежливост и др. Целите на международната система са най-вече сътрудничество в международната общност – икономически, научно-технически - и оказват силно влияние върху развитието на всички останали системи и международни отношения на междуправителствено и неправителствено ниво. Функциите дават резултат в решаването на глобалните проблеми като опазването на околната среда, рационалното използване на енергийни ресурси, прехраната на населението, питейната вода и др.
Международните системи в модерното време: същност, хронология и характеристики на системата "Метерних", системата на реалполитик, полюсната система.
Последното десетилетие на 18 и първото десетилетие на 19 век са белязани от сътресения и промени на европейския континент. Старите феодални и абсолютистки порядки в повечето държави се показват като  все по-малко ефективни в условията на индустриалната революция зараждането и популяризирането на нови буржоазни философски и политически идеи. Системата на баланс на силите става по-сложна. Реставрирането на системата на международни отношения на Великите сили от този период остава с името на Клеменс фон Метерних, водещ дипломат на Австрия, наричан кочияша на Европа – Метернихова система. Тази система обхваща европейските държави с международни договори през първата половина на 19 век. След поражението на Наполеон в Русия, Австрия посредничи между воюващите страни, като в крайна сметка минава на страната на победителите и се включва във войната срещу Франция. Още след поражението на Наполеон в Русия Метерних определя Русия като потенциална дългосрочна заплаха. Той вярва, че силна Централна Европа е гарант за Европейската стабилност. Европа при Метерниховата система се основава на принципите  на баланс на силите, вътрешно-германски баланс - Прусия и Австрия и системата от многобройни съюзи основани върху консервативните ценности. Победителите в Наполеоновите войни се събират във Виена през септември 1814г., за да начертаят следвоенния свят. Една от важните особенности на този конгрес е, че той за пръв път обхваща всички държави на континента със система от международни и политически договори. Но в изграждането на тази система участват само четирите империи от Антинаполеоновата коалиция и Франция, което следва да изтъкне особения статут на силите по отношение на възможостите и правата им в създаването и съхраняването на новия европейски ред. Учатието на победена Франция в конгреса показва , че проектирайки мирния договор, трябва да се лавира между важната за победата непреклонност и необходимото за постигане на траен мир помирение. Виенския конгрес осигурява при новата подялба на земите и изменянето на териториалните граници оставяне непокътнато всичко, което е съществувало законно преди революционните войни. Метерниховата система създава конгресна система и договори които не позволяват избухването на нови конфликти с континентален обхват. Европа преживява период на мир с непозната дотогава продължителност в течение на 40 години до Кримската война през 1853 г. Провежда се реакционна политика срещу всяка революция из Европа и най-вече политика относно националните движения в Европа, давайки си сметка, че те са само временно ограничени и в бъдеще те биха могли да изправят Великите сили пред много по- драматични изпитания. Краят на ситемата Метерних система настъпва с избухването на Кримската война и национално-освободителните движения и революции. Великите сили воюват помежду си за пръв път след епохата на Наполеон. Напреженията се засилват и надпреварата във въоръжаването се ускорява. Системата Реалполитик настъпва през втората половина на 19 век, когато се картата на Европа става по-многообразна. Възникват нови държави, Германия се обединява, Италия също, както и много народи възстановяват държавността си в Централна и Източна Европа. Националните движения и стремежи създават динамика в международните отношения и националната държава е единствен субек. Основен стратег мс системата Реалполитик е германският канцлер Ото фон Бисмарк. Той се води от защитата на националния интерес на Германия и изгражда сложна система от съюзи, като цели Германия да бъде в добри отношения с другите Велики сили без Франция. Другите европейски сили првят същото. Националният интерес е водещ критерий за външна политика и дори смяната на лагерите между съюнзици и врагове е оправдано в международната система в името на националния интерес. Съобразяване с националните интереси формира гъвкави съюзи и участие на Великите сили в процесите на формирането на новите държави на континента. Полюсната система в международните отношения обособява начините по които властта се разпределя в рамките на международната система. Разграничават се три типа полюсни системи - еднополюсна, двуполюсна и многополюсна с три или повече центрове на властта. Типът система е зависим от разпределението на властта и влиянието на държавите в даден регион или в световен мащаб. Еднополюсната система предсатвлява доминация на една държава или универсална международна система, която действа на глобално равнище. Централната сила определя правото  и стандартите в системата, споровете между другите единици се разрешават с посредничеството на централната сила, която доминира във военните, културните и икономическите отношения. Двуполясната система е разпределение на властта, при което две държави делят по-голямата част от икономическото, военно и културно влияние в международен или регионален план. Често се развиват сфери на влияние. Например при Студената война повечето западни и капиталистически държави попадат под влиянието на САЩ, докато повечето комунистически държави попадат под влиянието на СССР. След това двете сили маневрират в налагане на влияние в райони без такова. Многополюсна система е разпределение на властта, при което повече от две национални държави имат почти равни количества военно, културно и икономическо влияние. Теоретици като Ханс Моргентау смятат, че многополюсните системи са по-стабилни от двуполюсните системи, защото големите сили могат да получат власт чрез съюзи и дребни конфликти, които не предизвикват пряко другите сили. Прекалено съсредоточаване на власт в един от участнците или в някой от съюзите би предствалявало заплаха за всички играчи и в такиви случаи формират противнически съюзи и опити да се печелят съюзници срещу доминиращите и така е възможно да се създаде баланс на силите. Според Кенет Уолц двуполюсните системи са по-стабилни от многополюсните, като стабилността се променя при увеличаване броя на великите сили, определящи полярността и броя на войните между големите сили.

