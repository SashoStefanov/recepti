6. Политическата комуникация: Комуникацията и политиката: Информационното общество и масовата комуникация – същност и компоненти. Медиите  и демокрацията. Нови медии и медийни модели. Политическа пропаганда и PR.   
Политическата комуникация: Комуникацията и политиката: Информационното общество и масовата комуникация – същност и компоненти.
Политическата комуникация е специфична дейност, която е насочена към приобщаване на хората към политическите идеи и тяхното практическо реализиране. В миналото и днес лидерите и актива на политическите партии и движения използват целенасочено възможностите на политическата комуникация за налагане на политически идеи, за тяхното популяризиране и за разширяване на политическото влияние сред гражданите. Политическото общуване и борбата за власт се зараждат още в най-старите цивилизации като Вавилон, Древна Индия, Гърция и Рим. Още в тези цивилизации хората са били убеждавани предимно чрез религията да приемат господстващата класа, чрез техники, които и днес се използват– междуличностно общуване, речи, изкуство, литература, театър, игри, зрелища и други. Още тогава се практикувало държавници да обикалят териториите, като пътуванията са предварително подготвени и се е обръщало внимание на зрелищна страна. Ораторското изкуство и писането на речи в древносотта били изведени до съвършенство – Платон, Аристотел, Демостен, Цицерон старателно изучавали говорни и писателски техники, като се съобразявали с аудиторията и психологическите особености за възприемане на информацията. Има сведения за форми на предизборни кампании в Рим. Например лозунг, който бил изписан по стените „Гласувайте за Цицерон. Той е добър човек”.  Общуването легитимира политическата система и позволява на управляващите да наложат една обща система от ценности. По този начин политическата система регулира отношенията в обществото, което зависи от степента и качеството на регулиране на политическите комуникации. Политическата активност на гражданите стимулира политическите партии да отделят особено внимание на политическата комуникация. Като вид дейност политическата комуникация е особено необходима когато трябва да се стимулират масите за извършване на конкретни политически действия. Чрез политическата комуникация с населението се предприемат конкретни мерки за стимулиране на гражданите да подкрепят или да се противопоставят на определени политически идеи. И при управляващи, и при опозиция има готовност за реализиране на политическа комуникация с населението по конкретни поводи. Приобщаването на значителна част от народа към дадена политическа идеология гарантира политическа подкрепа на политическата сила, която я пропагандира и се подготвя за практическото ѝ реализиране в управлението. Политическата система изпозлва масовата комуникация, която се произвежда и предава чрез различни канали публични съобщения и е насочена към широка и разпръсната аудитория. Масовите комуникации се създават от институции, които функционират като бюрократични системи. Решенията в институцията се вземат от различни нива. Медиите имат силна степен на контролируемост на съобщенията, които достигат до аудиторията. През информационната ера нараства и политическото влияние на средствата за масова комуникация -вестници, радио, телевизия, интернет. Партиите и особено управляващите активно се стремят да използват тези средства за постигането на определени цели и задачи. Масовата комуникация помага за по-голямата прозрачност по отношение на политическите партии, но и увеличава опитите за манипулиране на общественото мнение чрез използването на средствата за масова  информация.

Медиите  и демокрацията.
Без предаване на информация и без процес на общуване не е възможно да съществуват общества и демократично  управление. Развитието на средствата за масова информация са свързани с новите тенденции в теорията за демокрация. Медиите са неразривна част от демокрацията и имат много важна роля в демократичните процеси, защото демократичната система на управление разчита твърде много на възможностите на гражданите да се ориентират успешно в политическата обстановка и да изберат самостоятелно и без принуждзване своя път за политическо ангажиране. Изборите са важен елемент за демократизация, тъй като чрез тях се формират публичните органи на властта. Чрез тях се излъчват политически елити, изграждат се политически лидери. Системното провеждане на избори играе важна роля, за повишаване на демократичната политическа култура. Средставата за масова информация, като посредник в общуването на избирателите, има голямо значение за увеличаване на информационното присъствие на политиците и партиите в медиите. Медиите имат много важна роля за предизборните кампании – те изграждат образа на политиците, правят се специални изследвания на обществени мнения и се наемат журналисти, за да интерпретират идеите на участниците в изборите, представят основните изводи на изследвания на общественото мнение и се изготвят специални статии и материали за пресата. Медиите са основна част от политическо общуване. Според Хабермас използването на медиите в демократичните процеси раждат една нова политическа наука.
Нови медии и медийни модели.
Силата на имиджа представлява допълнителна психологическа стйност, която се изгражда в процеса на общуване и чрез медиите. Новите медии предоставят много добри възможности за изграждане на имидж и контролиран на желания образ чрез комбинирането на визия и звук. Практиката показва, че независимо от националните и културни различия най-често се изграждат медийни модели на новатор, обединител, нов консерватор, социал-демократ, либерал, човека на момента, започнал от нищото човек и станал милионер, силната ръка, бащата или майката на нацията, спасител на народа и т.н. По такъв начин изгражданите политически образи съчетават ценностите и нормите на различните общества, с качествата и възможностите на отделните личности. По правило в изграждането на медийните модели се акцентира към личен успех, власт, богатство, лично и семейно щастие, важно е личното обаяние и присъствие на лидерите и се взимат специфични моменти свързани с особеностите на основните обществени групи, към които са насочени посланията.
Политическа пропаганда и PR.
Пропагандата представлява произволно манипулиране на мислите и делата на хората по отношение на тяхните вярвания, цености и поведение. Основната цел на пропагандата е влиянието върху ценностната система на индивидите. Това се случва с използването на езикови техники за внушаване на предрасъсъци, аргументация противна на нагласите, шокиране, очароване, повторение, настойчиво преувеличение, внушаване на идентичност, събуждане на стадни инстинкти, както и чрез символи като знаци, образи, знамена, паметници, музика и т.н. Лансират се мнения на авторитени личности, които дори не са сшпециалисти в областта, в която се изявяват. Активната намеса на средствата за информация  в политическото пространство карат партиите да положат усилия за разширяване на връзките с обществеността. Партийните елити се стремят да дават по-голяма публичност на своята дейност като управляващи или опозиция. Те играят важна роля за възприемане на цялостния образ на политическия субект. Връзките с обществеността са начин за анализ на тенденциите предвиждани от определени политически послания, даване на препоръки, които да обслужат интереси на политическия субект и на обществото като цяло. Връзките с обществеността са преди всичко управление на общуване между дадена организация и нейната публика. Осовна задача на политическия PR е постоянното информационно присъствие на политическия субект в средствата за масова комуникация. Дейността на PR включва дефиниране на проблемите и анализ на ситуацията, разработване на стратегии, планиране, програмиране, осъществяване на комуникация и постигане на определен ефект на въздействие върху избирателите, контрол върху изпълнението на програмата.

